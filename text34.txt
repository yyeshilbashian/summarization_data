Թեպետ ՀՀ-ն ավելի քան երկու տարի է, ինչ դե-յուրե հանդիսանում է Եվրասիական տնտեսական միության պաշտոնական լիրավ անդամ-երկիր, այնուամենայնիվ, գիտական եւ փորձագիտական տարբեր
գնահատականների համաձայն՝ ՀՀ-ն փաստացի գտնվում է դեռեւս անդամագրման-ինտեգրման ճանապարհին` ունենալով բազմաթիվ արտաքին նշանակության հնարավոր վտանգներ եւ այլ մարտահրավերներ։
 Ըստ այդմ, ինչպես նշում է հայ տնտեսագետ, տնտեսագիտության
դոկտոր Ա. Թավադյանը՝ դրանք հիմնականում բխում են ներքին
ճգնաժամից եւ անհամապատասխանություններից՝ մեծապես կապված
անհամաձայնեցված արտաժույթային քաղաքականության եւ բավական
մեծ գնաճի մակարդակի հետ {1}։
 ԵՏՄ անդամ-երկրներում, այդ թվում՝
ՀՀ-ում, ի սկզբանե գերակայում էին տնտեսության կառուցվածքային
խնդիրները, որոնց ավելացան նաեւ ինտեգրատիվ հիմնախնդիրները,
հատկապես՝ հակառուսական պատժամիջոցները եւ նավթի գները։
Տնտեսության բավական թույլ դիվերսիֆիկացված լինելը եւ նորարարությունների ոլորտի զարգացման թերի վիճակը Ռուսաստանում եւ Ղազախստանում, որոնց ընդհանուր ՀՆԱ-ն կազմում է ԵՏՄ երկրների
ՀՆԱ-ի 95%-ը, չափից շատ կախված են ածխաջրածնային հումքից։
 Արտարժույթով բյուջեի եկամուտների կրճատումը, գնողունակության մակարդակի նվազումը, ռուբլու անկումը եւ ներդրումների ծավալների
կրճատումը Ռուսաստանում հանգեցրեցին այդ երկրից Հայաստան
տրանսֆերտների աճի նվազմանը, որը կենսական նշանակություն ունի
ՀՀ տնտեսության համար։
 Այդ առումով, ՀՀ-ի համար, ըստ երեւույթին,
կարեւոր է իրականացնել տնտեսական քաղաքականության առաջնահերթությունների վերաիմաստավորում, նպատակների հստակեցում եւ
տնտեսական կառավարման ենթակառուցվածքների համապատասխանեցում, հատկապես՝ ԵՏՄ երկրների հետ տնտեսական զարգացման նոր մոդելի մշակում եւ ներդրում, ակնկալվող արդյունքների կանխատեսում։
 Այդ տեսակետից, հարկ է նշել, որ Եվրասիական տնտեսա436ՔԱՂԱՔԱԳԻՏՈՒԹՅՈՒՆ
կան միության շրջանակում կազմավորվում է Առեւտրի համաշխարհային կազմակերպության (ԱՀԿ) հետ Հայաստանի փոխգործակցության
հարցերի աշխատանքային խումբը {2}։
 Այն հատկապես կարեւոր է այդ
կազմակերպության շրջանակներում ՀՀ-ի կողմից ստանձնած պարտականությունների եւ սահմանակարգերի առումով։
 Հայաստանը ԱՀԿ անդամակցությամբ ստանձնել է բոլոր ապրանքների մաքսատուրքերի որոշակի սահմանաչափերը չգերազանցելու պարտավորություններ։
 ԵՏՄ
անդամակցությամբ Հայաստանի ապրանքների մի մասի մաքսատուրքերը փոխվելով, գերազանցում են նշված սահմանաչափերը։
 ԱՀԿ ընթացակարգերի եւ ընդունված գործելակերպի համաձայն` մաքսատուրքերի փոփոխությունների վերաբերյալ երկկողմ բանակցություններ կընթանան միայն այն ԱՀԿ անդամների հետ եւ այն ապրանքատեսակների
մասով, որոնց համար այդ երկրները կունենան բանակցային իրավունք
եւ կներկայացնեն համապատասխան ցանկություն։
 Միեւնույն ժամանակ
հարկ է նշել, որ ԵՏՄ-ն ԱՀԿ-ում ներկայացված չէ, այն դեպքում, երբ
Հայաստանը հանդիսանում է ԱՀԿ անդամ։
 Մյուս կողմից, գործող մաքսատուրքերի դրույքաչափերի փոփոխությունները հանդիսանում են
ԵՏՄ իրավասության հարց եւ ոչ` ԵՏՄ առանձին անդամների։
 Հետեւաբար, ԱՀԿ գործընացներում ներկայացված է Հայաստանը` որպես ԱՀԿ
անդամ, եւ գործընթացում, ընդհանուր առմամբ, որեւէ ձեւաչափով, կարելի է ասել, ներգրավված է նաեւ ԵՏՄ-ն` որպես հարցի առնչությամբ իրավասու կառույց։
 Այդ ընդհանուր դիտակետից ելնելով, ըստ էությամբ,
պետք է կանոնակարգվի ԵՏՄ անդամ-երկրների արտաքին տնտեսական հարաբերությունները եւ զարգացման հեռանկարները, այդ թվում
նաեւ ՀՀ-ի համար։
 Միեւնույն ժամանակ բավական խոստումնալից եւ
միառժամանակ բազմաբովանդակ մարտահրավերներ է իրենից ներկայացնում ԵՏՄ-Չինաստան փոխգործակցության հետագիծը։
 Դեռեւս
2015թ. փետրվարին՝ Եվրասիական տնտեսական միության պաշտոնական գործարկումից ընդամենը մեկ ամիս անց, Չինաստանում Ռուսաստանի Դաշնության արտակարգ եւ լիազոր դեսպան Անդրեյ Դենիսովը
հայտարարեց ազատ առեւտրի գոտի ստեղծելու՝ կողմերի ունեցած
մտադրության մասին։
 Ե՛վ Չինաստանը, եւ՛ Ռուսաստանը եվրասիական տարածաշրջանում առավել խորը ինտեգրման ջատագովներ են,
սակայն երկուսն էլ ունեն ինտեգրման վերաբերյալ սեփական պատկերացումները։
 Ռուսաստանի դեպքում ինտեգրացիոն գործընթացները
437ՔԱՂԱՔԱԳԻՏՈՒԹՅՈՒՆ
ծավալվում են ԵԱՏՄ համատեքստում, իսկ ահա Չինաստանը 2013թ.ից հետեւում է նախագահ Սի Ծինփինի առաջ քաշած «Մետաքսի ճանապարհի» դոկտրինին։
 Երկու դեպքում էլ նպատակը եվրասիական
տարածաշրջանի երկրներում տնտեսական փոխկապվածության եւ
փոխկախվածության խորացումն է հօգուտ այս երկրների տնտեսական
ու աշխարհաքաղաքական շահերի։
 Այս համատեքստում գոնե մեկ տեսանկյունից երկու ծրագրերի նպատակները համընկնում են, եւ դեպքերի զարգացման օպտիմալ սցենար է դառնում ազատ առեւտրի համաձայնագրի կնքումը։
 Ուստի եւ հետաքրքրական է դառնում այն հարցը,
թե ինչպիսի տնտեսական հետեւանքներ կարող է ունենալ այսպիսի համաձայնագրի կնքումը Եվրասիական տնտեսական միության եւ, մասնավորապես, Հայաստանի համար։
ԵԱՏՄ-ն եւ Չինաստանը աշխարհագրական առումով հարեւան եւ
փոխկապված երկու ռեգիոններ են, եւ այդպիսով կողմերի միջեւ պատմականորեն ձեւավորվել են կայուն եւ սերտ առեւտրային կապեր։
Ստորեւ ներկայացված է գրաֆիկ, որն արտացոլում է ԵԱՏՄ անդամ
երկրների ընդհանուր արտահանման մեջ դեպի Չինաստան կատարվող արտահանման մասնաբաժինները (Տե՛ս՝ Գրաֆիկ 1)։
Գրաֆիկ 1 . ԵՏՄ երկրների դեպի Չինաստան կատարվող արտահանման մասնաբաժինները
Ինչպես երեւում է գրաֆիկից, վերջին տարիների ընթացքում ԵԱՏՄ
անդամ երկրներից միայն Հայաստանն է գրանցել դեպի Չինաստան
արտահանման ծավալների շարունակական աճ։
 Այս իրավիճակում
թվում է, թե ազատ առեւտրի համաձայնագիրը կդառնա հենց այն գոր438ՔԱՂԱՔԱԳԻՏՈՒԹՅՈՒՆ
ծիքը, որով կարելի է մեծացնել Հայաստանից արտահանման ծավալները եւ լուծել մի շարք տնտեսական խնդիրներ։
 Սակայն թվերը եւս կարող
են խաբուսիկ լինել, քանզի դեպի Չինաստան արտահանման մասնաբաժնի աճ գրանցվել է ոչ թե արտահանման բացարձակ աճի հաշվին,
այլ դեպի ուրիշ երկրներ արտահանման շեշտակի կրճատման հաշվին։
Բանը նրանումն է, որ Ռուսաստանի տնտեսության անկման ու ռուբլու
արժեզրկման արդյունքում ՀՀ-ից դեպի ՌԴ արտահանման կտրուկ
կրճատում է եղել, եւ այդ պայմաններում Չինաստանի տեսակարար
մասնաբաժինն աճել է, մինչդեռ բացարձակ առումով արտահանումը
2014թ. 414 մլն ԱՄՆ դոլարից կրճատվել է՝ 2015թ. հասնելով 315 մլն
ԱՄՆ դոլարի։
 Զուգահեռաբար խորանում է նաեւ Հայաստանից դեպի
Չինաստան կատարվող արտահանման ապրանքային միատեսակությունը։
 2015թ. արտահանման 99.36%-ն ապահովել է hանքաքար, խարամ եւ մոխիր ապրանքախումբը։
 Այս ոլորտը արդյունահանող արդյունաբերության քիչ ավելացված արժեք ստեղծող ոլորտներից է, ուստի իրատեսական չէ ակնկալել, որ այս ապրանքախմբի արտահանման ավելացման հաշվին հնարավոր է էական շահույթներ ստանալ եւ ապահովել բյուջետային լրացուցիչ մուտքեր։
 Ավելին, նմանատիպ ապրանքների արտադրության ավելացումը մտահոգիչ կարող է լինել շրջակա միջավայրին հասցվող վնասների առումով։
 Միառժամանակ ՀՀ արտահանման ապրանքային կառուցվածքում գերակշռող են մնում այնպիսի
ապրանքատեսակները, ինչպիսիք են սննդեղենը եւ գյուղատնտեսական
հումքը (28.56%), հանքանյութերը (27.1%) եւ թանկարժեք քարերն ու մետաղները (20.4%) {3}։
 Բոլոր այս ոլորտներում Չինաստանը համաշխարհային շուկայի կարեւորագույն մատակարարներից է, եւ եթե նկատի
ունենանք ՀՀ-Չինաստան տրանսպորտային ենթակառուցվածքների
թերզարգացվածությունը, ապա կարելի է արդարացիորեն նշել, որ
ԵԱՏՄ-Չինաստան ազատ առեւտրի համաձայնագիրը հազիվ թե օգնի
այս ոլորտների հայրենի արտադրողներին մտնել չինական շուկա։
Սրան զուգահեռ` վերջին տարիներին ԵԱՏՄ անդամ բոլոր երկրներում
մեծանում է Չինաստանից կատարվող ներմուծման մասնաբաժինը։
 Չինական էժան ապրանքները կարողանում են հեշտորեն դուրս մղել ազգային արտադրողներին ներքին շուկայից՝ վնասելով հայրենական արտադրությանը։
 ՀՀ-ում եւս Չինաստանից ներմուծման ծավալները բավականին կայուն են եւ, ի տարբերություն արտահանման ապրանքային
439ՔԱՂԱՔԱԳԻՏՈՒԹՅՈՒՆ
կառուցվածքի, բավականին դիվերսիֆիկացված են։
 Հետեւաբար, հավանական է, որ ազատ առեւտրի համաձայնագրի կնքման պարագայում մի շարք ապրանքատեսակներով չինական արտադրողները սկսեն
հայկական շուկայից դուրս մղել տեղական արտադրողներին։
 Այս պայմաններում հարց է առաջանում, թե արդյո՞ք մաքսատուրքերի զրոյականացում նախատեսող ազատ առեւտրի համաձայնագիրը բխում է ՀՀ
կամ ԵՏՄ շահերից։
 Սխալ կլինի ակնկալել, որ ազատ առեւտրի համաձայնագիրը թույլ կտա մեծացնել ՀՀ-ից արտահանման ծավալները եւ
կապահովի նոր աշխատատեղերի ստեղծում։
 Ընդհակառակը, առավել
հավանական է, որ չինական էժան ապրանքները, որոնք այսօր գերմրցակցային են համաշխարհային շուկայում, կկարողանան հեշտորեն
դուրս մղել ազգային արտադրողներին շուկայից եւ էլ ավելի կբարձրացնեն գործազրկության մակարդակը։
 Անպատեհ չի լինի այս համատեքստում դիտարկել ԵՄ օրինակը։
 Եվրամիությունը Չինաստանի խոշորագույն առեւտրային գործընկերն է, իսկ Չինաստանը՝ ԵՄ-ի երկրորդ ամենախոշոր գործընկերը։
 Չնայած դրան, որ ԵՄ-ն ունի համեմատաբար
կայուն տնտեսություն եւ զգալի մրցակցային առավելություններ արտաքին առեւտրում, Եվրահանձնաժողովը շարունակ հետաձգում է Չինաստանի հետ ազատ առեւտրի համաձայնագրի կնքումը՝ այդպիսով
պաշտպանելով ընդհանուր շուկան չինական էժան ապրանքների ներհոսքից եւ դրանից բխող բոլոր բացասական տնտեսական հետեւանքներից։
 Տնտեսական զարգացման գոնե արդի մակարդակում սխալ չէր լինի հետեւել ԵՄ օրինակին։
 Ե՛վ Հայաստանը, եւ՛ ԵՏՄ անդամ այլ երկրները պետք է նախեւառաջ կենտրոնացնեն ուշադրությունն իրենց երկրների ազգային տնտեսությունների մրցունակության բարձրացման եւ իրենց ազգային արտադրողներին աջակցելու վրա, քանզի ինտեգրացիոն գործընթացների խորացումից օգուտներ կարող են ապահովել
միայն այն երկրները, որոնք ունեն բարձր մրցակցային եւ կայուն ազգային տնտեսություն {4}։
Այսպիսով, ԵՏՄ-ին ՀՀ անդամակցության պարագայում առաջ
են քաշվում հետեւյալ արտաքին խնդիրներն ու մարտահրավերները.
 Ընդհանուր սահմանի բացակայությունը նշանակում է, որ ՀՀ
եւ ԵՏՄ անդամ երկրների միջեւ ապրանքաշրջանառությունն իրականացվում է երրորդ երկրի կամ երկրների միջոցով եւ ենթարկվում է
մաքսային ձեւակերպումների, ինչը շատ բարդ իրավիճակներ կարող է
440ՔԱՂԱՔԱԳԻՏՈՒԹՅՈՒՆ
ստեղծել, հատկապես՝ աշխարհաքաղաքական բավական լարված
գործընթացների պայմաններում։
 ՀՀ-ում եւ ԵՏՄ անդամ երկրներում մաքսատուրքերը ձեւավորված են տարբեր սկզբունքներով։
 ՀՀ-ն, չունենալով բնական պաշարներ, իր արտաքին քաղաքականությունը ձեւավորել է ներմուծող ռեսուրսների նկատմամբ ցածր մաքսատուրքերի կիրառման սկզբունքով,
իսկ ԵՏՄ անդամ երկրները, որոնք ունեն բնական պաշարներ, իրենց
շուկաները պաշտպանելու նպատակով սահմանել են ներմուծվող ռեսուրսների նկատմամբ բարձր մաքսատուրքեր։
 Ինտեգրվելով ԵՏՄ-ին՝
ՀՀ-ն պարտավորվում է նույնպես բարձրացնել իր մաքսատուրքերը,
ինչը չի բխում ՀՀ ներկա առեւտրատնտեսական շահերից։
 Ուստի հայկական կողմի համար նպաստավոր եւ շահեկան կլինի սույն օրենքը հայանպաստ դարձնելու հրամայականը ոչ միայն հրատապ դարձնել, այլ
նաեւ կոնկրետ հասնել ի շահ հայկական պետության որոշումների կայացմանը, ինչը հնարավոր է մեծապես միասնության անդամ-երկրների
հետ փոխշահավետ քաղաքականության իրացման պայմաններում։
 ՀՀ առեւտրատնտեսական դաշտը կարգավորող օրենսդրությունը տարիներ շարունակ համապատասխանեցվել է ԵՄ օրենսդրությանը, իսկ ԵՏՄ անդամ երկրներինը՝ ոչ։
 Անդամկցելով ԵՏՄ-ին՝ ՀՀ-ն
պարտավորվում է կիրառել ԵՏՄ-ում գործող օրենքները, որոնք շատ
դեպքերում հիմնված են այլ սկզբունքների վրա, մասնավորապես` ՀՀն չէր կիրառում ապրանքների պարտադիր ստանդարտացման մոտեցումներ, այլ կիրառում էր տեխնիկական կանոնակարգման մոտեցումներ։
 Նույնը կարելի է ասել նաեւ Սանիտարական եւ ֆիտոսանիտարական պահանջների վերաբերյալ, որոնք ՀՀ-ում եւ ԵՏՄ-ում հիմնված են
տարբեր սկզբունքների վրա։
 ՀՀ-ում եւ ԵՏՄ-ում զգալի տարբերվում են տնտեսական գործունեությամբ զբաղվելու թույլտվությունների համակարգերը։
 ՀՀ-ն որդեգրել էր ազատական քաղաքականություն, իսկ ԵՏՄ անդամ երկրներում դեռ գործում է հսկողական մոտեցումը, մասնավորապես` արտաքին-տնտեսական գործունեությամբ զբաղվելը ԵՏՄ երկրներում
հանդիսանում է թույլտվության առարկա։
 Այլ երկրների հետ ՀՀ առեւտրատնտեսական պայմանագրերը
կարող են մնալ ուժի մեջ միայն այն դեպքում, եթե ԵՏՄ անդամ երկները նույնպես ունենան նման պայմանագրեր, ինչը նշանակում է, որ
441ՔԱՂԱՔԱԳԻՏՈՒԹՅՈՒՆ
ՀՀ-ն ԵՏՄ-ին վերջնական ինտեգրվելուց հետո չի կարողանալու ինքնուրույն վարել առեւտրատնտեսական բանակցություններ։
 Այդ բանակցությունները կարող են իրականացվել միայն ԵՏՄ դրոշի ներքո։
Հետեւաբար, նման դեպքերում նպատակահարմար է օրենսդրական
նման բացթողումների պարագայում ցուցաբերել սեփական նախաձեռնություն եւ հասնել հայանպաստ որոշումների կայացմանը։
 Հանդիսանալով ԱՀԿ անդամ երկիր` ՀՀ-ն ներկայանում էր այդ
կազմակերպությունում որպես առանձին միավոր եւ իր դրոշի ներքո մասնակցում էր այդ կազմակերպության որոշումների կայացմանը։
 Անդամակցելով ԵՏՄ-ին՝ ՀՀ-ն նախ պարտավորվում է վերաբանակցել իր իսկ
ստանձնած պարտավորությունները եւ այսուհետ ԱՀԿ-ին ներկայանալ։
 ԵՏՄ-ին անդամակցելով` ՀՀ-ն մեծ հաշվով զրկվել է ինքնուրույն
արտաքին առեւտրատնտեսական քաղաքականություն իրականացնելու
հնարավորությունից՝ պատվիրակելով այդ իրավունքը ԵՏՄ խորհրդին։
 ԵՏՄ-Չինաստան համագործակցության շրջանակներում ազատ գոտու ստեղծումն ունի ինչպես իր դրական, այնպես էլ բացասական կողմերը։
 Սակայն, հիմնվելով ԵՄ-Չինաստան փոխգործակցության գործոնի վրա՝ փորձը ցույց է տալիս, որ նպատակահարմար է ազատ գոտու ստեծղման հեռանկարները ԵՏՄ-Չինաստան շրջանակների համար երկարաձգել։
