ՆՈՐԱԲԱՆՈՒԹՅՈՒՆՆԵՐԸ ԺԱՄԱՆԱԿԱԿԻՑ ՀԱՅԵՐԵՆԻ ԵՎ ԱՆԳԼԵՐԵՆԻ   
ՏՆՏԵՍԱԳԻՏԱԿԱՆ ԲԱՌԱՇԵՐՏՈՒՄ 
 Պատմական  յուրաքանչյուր  շրջանում  առկա  են  որոշակի  գործոններ,  որոնք  տվյալ  շրջափուլում 
պայմանավորում են լեզվի առանձնահատկությունները։
 Այդ գործոնները կարող  են վճռական ներգործություն ունենալ լեզվի ներքին ու արտաքին օրինաչափությունների վրա1։
 Մեր օրերում աննախադեպ 
գիտատեխնիկական առաջընթաց է նկատվում, որն էական ներգործություն է ունենում կենդանի լեզուների  բառապաշարի  վրա։
  Բառապաշարն  անմիջապես  արձագանքում  է  այդ  լեզուն  կրող  ժողովրդի 
կյանքում  կատարվող  փոփոխություններին՝  մշտապես  համալրվելով  նոր  բառերով  և  բառերի  նոր 
իմաստներով՝  նորակազմություններով  և  նորաբանություններով։
  Նոր  բառերի  ստեղծումը  լեզվի  կենդանության  էական  հատկանիշներից  մեկն  է,  որը  ցույց  է  տալիս,  որ  տվյալ  լեզուն  գործուն  է  և  տվյալ 
պահին ծառայում է արտալեզվական իրականության լեզվայնացմանը։
Ընդհանուր  գործուն  բառաշերտի  նկատմամբ  ունեցած  հարաբերություններից  ելնելով՝  նորաբանությունները բաժանվում են երկու մեծ խմբի՝ լեզվի չեզոք բառաշերտի նորաբանություններ կամ իրական  նորաբանություններ  և  հատուկ  բառաշերտերին  պատկանող  կամ  տերմինաբանական  նորաբանություններ  (neonyms)։
  Իրական  և  տերմինաբանական  նորաբանություններն  ունեն  որոշակի  տարբերություններ։
Այս  հոդվածում  հստակեցվում  են  տերմինային  նորաբանությունները  բնորոշող  իրողությունները` 
նորաբանությունների  վերոնշյալ  երկու  խմբերի  առանցքային  տարբերությունների  հիման  վրա,  ապա 
անդրադարձ է կատարվում հայերենի և անգլերենի մասնավոր տերմիահամակարգերից մեկում՝ տնտեսագիտական  տերմինահամակարգում  նոր  բառերի  կերտման  արդի  միտումներին։
  Տնտեսագիտական 
ոլորտի  բառապաշարի  ուսումնասիրման  համար  լեզվական  նյութ  են  ծառայել  վերջին  տարիների 
տնտեսագիտական գիտատեղեկատվական նյութերը2, բառարանները3 և այլն։
Նորաբանությունը (հունարեն՝ neo – նոր և logos – բառ) նոր բառ է, որը ծառայում է լեզվում հասարակական  կյանքի  զարգացման  արդյունքում  նոր  հասկացությունների,  առարկաների  անվանմանը։
Լայն  առումով  նորաբանություն  է  կոչվում  լեզվական  ամեն  մի  նոր  իրականություն  կամ  իրողություն, 
նեղ  առումով՝  ամեն  մի  նոր  բառ,  կայուն  բառակապակցություն,  դարձվածային  արտահայտություն 
(իդիոմ), բառի նոր իմաստ կամ բառագործածության նոր իրողություն4։
Նորաբանությունների տիպերը 
Լրիվ նոր բառ 
Նոր իմաստի հավելում 
Հին բառի նոր իմաստ 
Գծագիր 1. Նորաբանությունների տիպերը 
Լրիվ  նոր  բառ  -  այն  նորաբանություններն  են,  որոնք  մինչև  որոշակի  ժամանակահատված  գոյություն չեն ունեցել, այսինքն՝ մինչ տվյալ պահը որևէ տեքստում հիշատակված չեն։
 Դրանց և՛ ձևը, և՛ բովանդակությունը նոր իրողություն  են լեզվում։
 Այս տիպի նորաբանությունները  համեմատաբար  փոքր 
թիվ են կազմում5։
Հին  բառի  նոր  իմաստի  վերագրում  -  բառեր,  որոնք  պահպանում  են  հին  ձևը,  բայց  կորցնում  են 
հին իմաստը և ձեռք բերում նոր իմաստ՝ ձևավորելով իմաստային նորաբանություններ։
1  Տե՛ս Levchenko Y.S., Neologism in the Lexical System of Modern English, Luhansk, 2010, էջ 3-4։
2  «Բանբեր Երևանի  համալսարանի,  Սոցիոլոգիա,  Տնտեսագիտություն»,  «Բանբեր  Հայաստանի  պետական  տնտեսագիտական 
համալսարանի», Financial Times, The Economist, Forbes, Bloomberg businessweek և այլն։
3 Աղաբեկյան Ալ., Անգլերեն-հայերեն բառարան։
 գործարարություն, տնտեսագիտություն (խմբ.՝ Հ. Մարզպանյան), Երևան, 1998, 
Ավետիսյան Դ., Ֆինանսաբանկային անգլերեն-ռուսերեն-հայերեն բացատրական բառարան, Երևան, Անտարես, 2002։
4 Տե՛ս Աղայան Է., Ընդհանուր և հայկական բառագիտություն, Երևան, 1984. էջ 169։
5 Տե՛ս Levchenko Y.S., էջ 14։
Գոյություն ունեցող բառին նոր իմաստի հավելում - այն բառերն են, որոնք պահպանում են իրենց 
ձևն ու իմաստը, բայց միաժամանակ ձեռք են բերում նոր իմաստ, այսինքն՝ դրսևորում են բազմիմաստություն1։
Նորաբանությունները լինում են ընդհանրացող և մեկուսացած. ընդհանրացող են այն նոր բառերը, որոնք ի վերջո անցնում են գործուն բառապաշարին և դադարում են նորաբանություն լինելուց, իսկ 
մեկուսացած  նորաբանություններն  այն  բառերն  են,  որոնք  գործածվում  են  այս  կամ  այն  գրվածքում, 
սակայն  հաճախակի  չգործածվելու  հետևանքով  չեն  անցնում  գործուն  բառապաշարի  մեջ2։
  Նորաբանություների տարածումը պայմանավորված է ա) հաղորդակցական արժեքով, բ) իմաստային և ձևային 
հատկանիշներով, գ) համապատասխան իմաստի համար մրցակից բառի առկայությամբ կամ բացակայությամբ3։
Իրական  և  տերմինային  նորաբանությունների  միջև  առկա  կողմնորոշիչ  տարբերությունների  հիման վրա կարելի է վեր հանել տերմինային նորաբանությունները բնորոշող մի շարք իրողություններ.  
1)  ստեղծման  պատճառ.  տերմինային  նորաբանություններն  անվանում  են  մարդկային  գործունեության որոշակի ոլորտի հասկացություններ,  
2) հիմնական գործառույթ. տերմինային նորաբանությունները ծառայում են որոշակի գործունեության շրջանակներում նոր հասկացությունների, իրողությունների անվանմանը,  
3)  հոմանշային  հարաբերակցություն.  ի  տարբերություն  հիմնական  բառապաշարի  նորաբանությունների՝ տերմինային նորաբանությունների համար հոմանշությունը եզակի երևույթ է, 
4) գոյության ձևը լեզվում. տերմինային նորաբանությունները լինում են նաև բազմանդամ բառակապակցություններ, հատկապես երբ որևէ հասկացություն է անվանում, 
5)  գոյության  տևականությունը  լեզվում.  տերմինային  բառաշերտի  նորաբանությունները  մնայուն 
են, քանի որ դրանց գոյությունը հիմնավորվում է արտալեզվական իրականության այս կամ այն երևույթի, առարկայի առկայությամբ, որի գոյությունն էլ պայմանավորում է նոր բառի գոյությունը լեզվում,  
6)  մյուս  լեզուների  հետ  ունեցած  հարաբերության  բնույթ.  տերմինային  նորաբանություններն 
արագորեն անցնում են մի լեզվից մյուսին (տերմինային փոխառություններ) և իրենց տեղը գրավում այլ 
լեզուների բառապաշարում։
Այսպիսով՝ նորաբանություն-տերմիններին բնորոշ են հետևյալ հատկանիշները. երկիմաստության 
բացակայություն,  միանշանակ  վերաբերություն,  պատկանելություն  մարդկային  գործունեության  որոշարկված  բնագավառի,  կայունություն,  համապատասխանություն  տերմինաբանության  մեջ  գոյություն 
ունեցող  բառակազմական  նորմերին4։
  Այս  առանձնահակությունները  բխում  են  տերմինային  նորաբանությունների բովանդակության էությունից, իսկ ձևակառուցվածքային տեսանկյունից դրանք իրական 
նորաբանությունների հետ տարբերություններ չեն դրսևորում։
Տնտեսագիտական  ոլորտում  անընդհատ  առաջընթաց  է  գրանցվում,  ծագում  են  նոր  հասկացություններ, հետևաբար՝ նոր բառեր։
 Ժամանակակից հայերենի տնտեսագիտական տերմինահամակարգի  սահմաններն  ընդարձակվել  են  ոչ  միայն  փոխառությունների,  այլև  նորակազմությունների  հաշվին։
Տնտեսագիտական նորաբանություններն ստեղծվում են  լեզվի ներքին հնարավորություններով (տվյալ 
լեզվի արմատներով կամ փոխառյալ արմատներով լեզվի սեփական բառակազմական եղանակներով), 
արտաքին և ներքին փոխառությունների միջոցով։
Հարկ է նշել, որ տնտեսագիտական բառաշերտի նորաբանությունները միատեսակ չեն. դրանք լինում  են  բուն  տերմինաբանական  նորաբանություններ,  ինչպես՝  լրավճար,  և  զբաղմունքային  բառնորաբանություններ։
 Վերջին տիպի նորաբանութունները հիմնականում առաջանում են մասնագիտական խոսակցական ոլորտում համագործածական բառերին նոր իմաստ վերագրելու կամ մասնագիտական  որոշակի  նշանակությամբ  դարձվածային,  դիպվածային  միավորների  ստեղծման  ճանապարհով։
Սրանց համար, ինչպես իրական նորաբանութունների դեպքում, հնարավոր  է ոճական երանգի առկայութուն. օրինակ՝ drop-dead day - «մեռյալ օր», վերջնաժամկետի օր5, տաք փողեր-ներդրման ֆոնդ, որը 
կարճ ժամկետում համառորեն ձգտում է բարձր շահութաբերության։
 Հայերենի տնտեսագիտական բառաշերտ  սրանց  ներմուծման  ուղին  հիմնականում  անգլերենից  կատարվող  պատճենումն  է.  օրինակ՝ 
bear market6 - արջերի շուկա։
 Անգլերենի այսպիսի դարձվածային, դիպվածային նորաբանական բառային միավորները հաճախ տևական գործածության հետևանքով մասնագիտական խոսակցական ոլորտից անցնում են ոլորտի տերմինահամակարգ, այսինքն՝ տերմինացվում են, իսկ հայերենն էլ պատճեն1 Տե՛ս Levchenko Y.S., էջ 15-16։
2 Տե՛ս նույն տեղում, էջ 170։
3 Տե՛ս Աբրահամյան Ս.Գ., Ժամանակակից գրական հայերեն, Երևան, 1981, էջ 119 – 121։
4 Տե՛ս Cabré M.T., Terminology։
 Theory, methods and applications, USA, Philadelphia, 1999, էջ 205 – 207։
5  Տե՛ս  Булычева  В.П., Толковый  англо-русский  словарь  экономических  профессионализмов  с  образным  компонентом,  Астрахань, 2011, էջ 17։
6 Տե՛ս http։
//www.investopedia.com/terms/b/bearmarket.asp։
ման միջոցով հայացնում է դրանք և դարձնում հայկական տնտեսագիտական տերմինային միավորներ. 
օր.՝ bull position1 - ցլի դիրք։
Ժամանակակից հայերենի  տնտեսագիտական բառաշերտում լեզվի  ներքին միջոցներով՝ հայերեն 
արմատների  բարդման  եղանակով  ստեղծվել  են  մի  շարք  տերմինաբանական  նորաբանություններ՝ 
ազդարք,  առևտրազեղչ,  արժեկտրոն,  արժեմաս,  արժեորոշում,  բաժնեծրար,  բաժնեմաս,  բաժնեմիջոց, 
բաժնետիրականացում,  բեռնապահովագրում,  բեռնարգելք,  գերարժեզրկում,  գերճգնաժամ,  գրավադրում,  դրամազանգված,  դրամաշարժ,  երաշխագիր,  զեղչատոկոս,  թույլատրագիր,  լրավճար,  հաշվեստուգում, ձեռնաշխատ, շահութադրույք, շրջավաճառ, պակասուրդ, պարգևավճար, վարձերթ, վարկառու, վարկաշար, վարկունակ, վերջնահաշվարկ, վստահագիր, փողատար և այլն։
Որոշակի տերմին-նորաբանություններ կազմվում են փոխառյալ արմատների և մեր լեզվի բառակազմական ներքին միջոցներով, ավելի հաճախ՝ ածանցներով. օրինակ՝  արտաբյուջետային, գրանտատու, ենթաակցիզային, լիզինգառու, լիցենզավորում, տրանսֆերային, օլիգոպոլիստական, օֆշորային և 
այլն։
Հայերենի  տնտեսագիտական  բառաշերտի  փոխառությունները  հիմնականում  միջազգային  տերմիններ  են,  որոնց  զուգահեռ  մեր  լեզվում  գործառվում  են  հայերեն  համարժեք  նորակազմությունները. 
օրինակ՝  աուդիտ-հաշվեքննություն,  հաշվեստուգում,  ավալ-երաշխագիր,  բրենդ-ապրանքանիշ,  դեֆիցիտ-պակասուրդ,  դեֆլյացիա-արժեզրկում,  գլոբալացում-համաշխարհայնացում,  համընդհանրացում, 
դիվիդենտ-շահութաբաժին, դիվերսիֆիկացիա-բազմատեսակացում, լիզինգ-վարձակալություն, մարքեթինգ-շուկայաբանություն,  կոնվերսիա-փոխարկ,  մենեջմենթ-կառավարում,  տրանսֆեր-փոխանցում, 
սուբսիդիա-լրավճար, օվերդրաֆտ-վերազանցում և այլն։
Տնտեսագիտական բառաշերտում գործառնում են նաև արևմտահայերենից կատարված մի շարք 
փոխառյալ տերմիններ՝ համաշխարհայնացում, հավաստագրում, հաշվեքննություն, սղաճ և այլն2։
Ժամանակակից  անգլերենի  տնտեսագիտական  նորաբանություններն  ստեղծվում  են  հիմնականում ածանցման, բարդման, բառակապակցությունների, ավելի պակաս՝ կրճատումների (համառոտագրություն, հապավում) միջոցով։
Անգլերենի  տնտեսագիտական  բառաշերտում  գործառում  են  նորաբանություններ,  որոնք  կազմված են երկու բառահիմքի ձուլումից (blending), սրանցից առաջին բաղադրիչի վերջավորությունների և 
վերջինի սկզբնամասի ձուլման արդյունքում որոշ հնչյունակապակցություններ սղվում են կամ, եթե այդ 
բառահիմքերը նման ձև կամ հնչողություն ունեն, ապա դրանցից մեկը պահպանվում է։
Grexit3 (Greece – Հունաստան + exit - ելք) - այս տերմինը հեղինակել են Ուիլիամ Բույտերը (Willem 
Buiter) և Իբրահիմ Ռահբարին (Ebrahim Rahbari) 2012 թ.։
 Խոսելով Հունաստանի եվրոտիրույթից դուրս 
գալու  հավանականության  մասին՝  նրանք  առաջարկում  են  Grexit  տերմին-նորաբանությունը,  որը  հետագայում գործուն կիրառություն ունեցավ։
 Այժմ այս տերմինային նորաբանությունն էլեկտրոնային վիքիհանրագիտարանում  ներկայացվում  է  համապատասխան  բացատրությամբ՝  Greek  withdrawal  from 
the  eurozone  –  Հունաստանի  դուրս  գալը  եվրոյի  տիրույթից4.  այն  նշվում  է  որպես  տնտեսագիտական 
բառ-միավոր։
Chermany5 (China – Չինաստան + Germany  – Գերմանիա) նորաբանությունը երկու այն երկրների 
անվանումների  միավորումն  է,  որոնք  առևտրային  ավելցուկով  աշխարհի  խոշորագույն  երկրներն  են։
Այս նորաբանությունը ստեղծվել է մինչ այդ եղած որոշ այլ նորաբանական կազմությունների համաբանությամբ՝ Chimerica6 (China – Չինաստան + Amenrica – Ամերիկա). այն ստեղծել են Հարվարդի համալսարանի  պատմաբան  Նայլ  Ֆերգյուսոնը  (Niall  Ferguson)  և  Մորից  Շուլարիքը  (Moritz  Schularick)  Բեռլինի  Ազատ  համալսարանից  Չինաստանի  և  ԱՄՆ-ի  տնտեսությունների  ենթադրյալ  տնտեսական  ձուլումը բնութագրելիս։
 Chindia7 (China - Չինաստան + India – Հնդկաստան) հեղինակել է հնդիկ քաղաքական  գործիչ  Ջաիրամ  Ռամեշը  (Jairam  Ramesh)  ասիական  երկու  հսկաների  տնտեսական  միավորումն 
անվանելու համար։
Սրանք հայերենի տնտեսագիտական նյութերում հանդիպում են հիմնականում  անգլերենով` փակագծերում ներկայացնելով երկրների անունները։
Տնտեսագիտական  նորակազմությունների  շարքում  բազմաթիվ  են  այնպիսիք,  որոնց  կազմությանը մասնակցում է economics – տնտեսագիտություն բառ-բաղադրիչը, թեև որոշակի հնչյուններ սղվում 
են,  սակայն  բաղադրիչի  հիմնական  ձևն  ու  իմաստը պահպանվում  են։
  Վերջին  շրջանում  ստեղծվել  են 
1 Տե՛ս նույն տեղում։
2 Հայերենի տնտեսագիտական բառաշերտի նորաբանությունները տե՛ս Զաքարյան Մ., Ճոկլինյան Ք., Տնտեսագիտական նորաբանություններ, բաղադրյալ հատուկ անուններ, մենիմաստ և բազմիմաստ բառեր, հապավումներ, հոմանիշ-հականիշներ, համանուն-հարանուններ, ազատ և կայուն կապակցություններ, Երևան, 2013։
3 Տե՛ս http։
//www.ft.com/intl/cms/s/0/9e59bcfc-4b74-11e2-88b5-00144feab49a.html#axzz3Aa6rGf5R։
4 Տե՛ս http։
//en.wikipedia.org/wiki/Greek_withdrawal_from_the_eurozone։
5 Տե՛ս http։
//www.ft.com/intl/cms/s/0/cd01f69e-3134-11df-8e6f-00144feabdc0.html#axzz3Aa6rGf5R։
6 Տե՛ս http։
//en.wikipedia.org/wiki/Chimerica։
7 Տե՛ս http։
//en.wikipedia.org/wiki/Chindia։
մի  շարք  այնպիսի  նորաբանություններ,  որոնց  առաջին  բաղադրիչը  որևէ  հատուկ  անուն  է,  որը  մատնանշում  է  տնտեսական  որևէ  ծրագիր  կամ  տեսության  հիմնադրի  կամ  հեղինակի,  մյուսը՝  economics 
բաղադրիչն է։
 Օրինակ՝ Abenomics1 նորաբանությունն ստեղծվել է 2013 թ.։
 Այդ թ․ Ճապոնիայում վարչապետ դարձած Սինդզո Աբեն (Shinzo Abe) առաջին հերթին ուշադրություն դարձրեց երկրի տնտեսության վրա։
 Ըստ նրա տնտեսական ծրագրի՝ նախատեսվում էր արժույթի արժեքը կտրուկ իջեցնելու և 
տնտեսական  աճին  ուղղված  պետական  ծախսերի  ավելացման  միջոցով  օգնել  տեղական  արտահանողներին։
  Այս  ծրագիրը  հայտնի  դարձավ  Abenomics  (Abe  –  Աբե  +  Economics  –  տնտեսություն)  անվամբ։
 Հայերենում գործում է Աբենոմիկա փոխառյալ տերմինը2։
Սրա համաբանությամբ նույն ժամանակաշրջանում ստեղծվեց  Likonomics3 (Li – Լի + Economics – 
տնտեսություն) նորաբանությունը։
 Այս տերմինային նորաբանությունը կապվում է Չինաստանի վարչապետ Լի Կեցյանի (Li Keqiang) անվան հետ։
 Նրա տնտեսական ծրագիրը հենվում է երեք սկզբունքների 
վրա.  ա)  պետական  պարտքի  կրճատում,  բ)  պետական  մասշտաբային  ծախսերի  բացառում  ի  հակակշիռ  Abenomics–ի,  գ)  կառուցվածքային  բարեփոխումներ։
  Հայերենում  գործում  է  Լիկոնոմիկա  փոխառյալ տերմինը։
Ժամանակակից  անգլերենի  տնտեսագիտության  բառաշերտում  նորաբանությունների  կերտման 
համար գործուն եղանակ է նաև հապավումների միջոցով բառաստեղծումը։
BRIC(S) – (Brazil, Russian, India, China, (South Africa)4 – Բրազիլիա, Ռուսաստան, Հնդկաստան, Չինաստան, (Հարավաֆրիկյան հանրապետություն)) - BRIC նորաբանական հապավումն առաջին անգամ 
հայտնվել է Գոլդման Սաքս (Goldman Sachs) առևտրային բանկի գրառումներում 2001 թ. նոյեմբերին, 
Ջիմ  Օ’Նիլի  (Jim  O'Neill)  հեղինակությամբ,  այնուհետև  մի  քանի  տարվա  ընթացքում  թափանցել  նաև 
քաղաքական  ոլորտի  բառապաշար։
  BRIC–ի  երկրներն  սկսեցին  բարձր  մակարդակով  հանդիպումներ 
անցկացնել,  իսկ  երբ  նրանց  միացավ  նաև  Հարավաֆրիկյան  Հանրապետությունը,  նորաբանությանն 
ավելացավ նաև S (South Africa) սկզբնատառը։
 Հայերենում հիմնականում պահպանվում է հապավման 
անգլերեն ձևը, փակագծերում բացվում է հապավումը (BRICS (Բրազիլիա, Ռուսաստան, Հնդկաստան, 
Չինաստան, Հարավաֆրիկյան հանրապետություն)։
PIIGS – (Portugal, Italy, Greece, Spain, Ireland)5 – Պորտուգալիա, Իտալիա, Հունաստան, Իսպանիա, 
Իռլանդիա)  -  Այս  տեմինային  նորաբանաությունն  ստեղծվել  է  1990–ականներին,  իսկ  ստեղծման  հիմքում անգլերենի pig  – խոզ բառն է։
 Սկզբում  նորաբանությունը  բաղկանում էր  այն երկրների սկզբնատառերից, որոնք համարվում էին Եվրոպայի ամենամեծ պետական պարտքն ունեցող երկրները՝  PIGS 
– (Portugal, Italy, Greece, Spain)։
 Իսկ 2010-ական թթ. սկզբներին այս հապավման ներքո սկսեցին հասկանալ  տնտեսական  ճգնաժամից  տուժած  երկրները,  որոնց  միացավ  նաև  Իռլանդիան,  հապավումը 
լրացավ ևս մեկ սկզբանատառով և դարձավ PIIGS։
G – SIFI – (Global + systemically important financial institution/ համընդհանուր + համակարգային կարևոր ֆինանսական հաստատություն)6 - հապավումը մրցակցության մեջ մտավ նույն նշանակությամբ 
too big to fail (փլուզումն անընդունելի է) տերմինային կապակցության հետ։
 Այս նորաբանության տակ 
հասկանում  են  այնպիսի  ֆինանսական  ընկերությունների,  հաստատությունների  միավորում,  որի 
սնանկացումը պետական իշխանությունը թույլ չի տալիս, քանի որ դա կուղեկցվի լիամասշտաբ ճգնաժամով։
 Սակայն առավել տևական գործածման շնորհիվ գործուն կիրառություն ունի Հայման Մինսկիի 
(Hyman Philip Minsky) too big to fail7 տերմինը։
Եվրոպայի  երկարատև  տնտեսական  ճգնաժամի  ընթացքում  բոլոր  տնտեսագետները  բաժանվեցին  երկու  հիմնական  ճամբարի,  որոնք  փրկության  ուղիներ  էին  որոնում։
  Նրանց  մի  մասը  ձգտում  էր 
կանխել բյուջետային կտրուկ կրճատումները և կրճատել պետական պարտքերը, մյուս մասը  կարծում 
էր, որ ճգնաժամից արագ  դուրս գալու համար պետք է հնարավորինս շատ ծախսել գործազրկության 
կրճատման և տնտեսական աճի տեմպը բարձրացնելու համար։
 Նրանց, ովքեր կոչ էին անում տնտեսել, 
անվանեցին Austerians, որը ծագում է austerity – ասկետիզմի հասնող խիստ տնտեսում հիմքից, որն իր 
հերթին նույնացվում է ավստրիական տնտեսագիտական դպրոցի կոշտ քաղաքականության հետ8։
Fill or kill (FOK) – (կատարել կամ չեղարկել) – Հաճախորդի՝ որևէ ապրանք գնելու կամ վաճառելու 
պահանջը՝ ուղղված բորսային, միջնորդին, որը պետք է անմիջապես կատարվի9։
Alpha earner10 – ալֆա վաստակող - Կին, ով ընտանիքում ամենաշատն է վաստակում1։
1 Տե՛ս http։
//lexicon.ft.com/Term?term=abenomics։
2 Տե՛ս http։
//armef.com/news/category/interesting/article/article_1365743235։
3 Տե՛ս http։
//www.economist.com/blogs/freeexchange/2013/07/stimulus-v-reform-china։
4 Տե՛ս http։
//en.wikipedia.org/wiki/BRICS։
5 Տե՛ս http։
//internationalinvest.about.com/od/glossary/a/What-Are-The-Piigs.htm։
6 Տե՛ս http։
//en.wikipedia.org/wiki/Systemically_important_financial_institution։
7 Տե՛ս http։
//en.wikipedia.org/wiki/Too_big_to_fail։
8 Տե՛ս http։
//ru.urbandictionary.com/define.php?term=austerian։
9 Տե՛ս http։
//www.investopedia.com/terms/f/fok.asp։
10 Տե՛ս http։
//new_words.enacademic.com/445/alpha_earner։
Omega  man  –  Օմեգա  տղամարդ  -  Տղամարդ,  որը  նախընտրում  է  չլինել  ուշադրության  կենտրոնում, մասնագիտական կամ հասարակական կարևոր իրադրության մեջ էական դեր չստանձնել։
Հայկական  տնտեսագիտական  գործնական  հաղորդակցության  ոլորտում  անգլերեն  նորակազմ 
տերմինների  լեզվական  քննությունն  ունի  գիտական  այլ  բնագավառներում  հայոց  լեզվի  արժևորման 
նպատակ, որի ուսումնասիրությունն այսօր որոշակիորեն սահմանափակվել է ոչ մասնագիտական ֆակուլտետներում։
Միջգիտական ուսումնասիրությունները, այսօր լինելով արդիական, տվյալ դեպքում նպաստում են 
մի  կողմից  տնտեսական,  գիտատեղեկատվական  առաջընթացի  զարգացմանը,  մյուս  կողմից  դյուրացնում  են  հաղորդակցումը։
  Հայերենի  բառակազմական  ճկուն  հնարավորություններն  ու  լեզվական  միջոցները թույլ են տալիս ստեղծել համարժեքներ՝ թարգմանել տերմինները, որոնք ժամանակի ընթացքում  ի  զորու  են  անցնելու  գործուն  հաղորդակցության  ոլորտ՝  թուլացնելով  փոխառյալ  տերմինների 
դիրքերը և դուրս մղելով դրանք մեր լեզվի գործնական-հաղորդակցական ոլորտից։
Մելինե Գրիշկյան 
ՆՈՐԱԲԱՆՈՒԹՅՈՒՆՆԵՐԸ ԺԱՄԱՆԱԿԱԿԻՑ ՀԱՅԵՐԵՆԻ ԵՎ  
ԱՆԳԼԵՐԵՆԻ ՏՆՏԵՍԱԳԻՏԱԿԱՆ ԲԱՌԱՇԵՐՏՈՒՄ 
Բանալի բառեր՝ տնտեսագիտություն, փոխառություններ, տերմինային նորաբանություն, պատճենում, 
համեմատական քննություն, կառուցվածքային առանձնահատկություն, համագործածական բառեր, 
բառակապակցություն-տերմիններ, գործառույթ, համարժեք բառ 
։
