STIZOLOPHUS BALSAMITA LAM. ՄԵԿՈՒՍԱՑՎԱԾ ԿԱԼՈՒՍԻ ՍՏԱՑՄԱՆ, ԱՃԻ ԵՎ 
ՆՅՈՒԹԱՓՈԽԱՆԱԿՈՒԹՅԱՆ ՈՐՈՇ ԱՌԱՆՁՆԱՀԱՏԿՈՒԹՅՈՒՆՆԵՐԻ ՇՈՒՐՋ 
Դարեր  շարունակ բույսերը օգտագործվել են ինչպես  ժողովրդական բժշկության 
մեջ  տարբեր  հիվանդությունների  բուժման  և  կանխարգելման,  այնպես  էլ  տնտեսական  և  կենցաղային  նպատակներով։
  Այժմ  էլ  բժշկության  մեջ  կիրառվող  ժամանակակից  պատրաստուկների  շուրջ  25  %-ը  պարունակում  է  բուսական  ծագմամբ  նյութեր,  քանի  որ  դրանց  բարձր  թերապևտիկ  ազդեցությունը  չի  ուղեկցվում  կողմնակի 
երևույթներով,  որոնք  չեն  բացառվում  բնության  մեջ  չհանդիպող  սինթետիկ  քիմիական պատրաստուկների կիրառման պարագայում (Farnsworth et. al., 1976; Raskin et. 
al.,  2004)։
  Բույսերի  դեղաբանական  հատկությունների,  դրանց  երկրորդային  նյութափոխանակության  արգասիքների  սինթեզի  ուղիների  և  ազդման  մեխանիզմների 
ուսումնասիրումը,  այլընտրանքային  ուղիներով  թերապևտիկ  բարձր  նշանակությամբ 
նյութերի ստացումն այժմ խիստ արդիական են։
Հայտնի է, որ բարդածաղկավորների ընտանիքի ներկայացուցիչները օժտված են 
կենսաբանորեն  ակտիվ  նյութերի  սինթեզի  (ֆլավոնոիդ`  պլեարգոնին  քլորիդ,  անտոցիաններ,  ցիանիդիններ,  գլիկոզիդներ`  ցինարին,  ցենտաուրին,  պոլիացետիլենային 
միացություններ,  ալկալոիդներ,  լորձ,  մոմ,  կարոտին,  վիտամին  C,  ստերոիդներ,  պարաֆինային շարքի ածխաջրեր, եռտերպենային գլիկոզիդներ, ֆլավոններ` նարցիսին, 
իզոկվերցիտրին, ռամնետին, եթերային յուղեր, ինուլին, խնձորաթթու, սալիցիլաթթու 
և այլն) բարձր ունակությամբ (Ugur et. al., 2009)։
 Stizolophus balsamita-ն ևս օժտված 
է  բարձր  կենսաբանական  ակտիվությամբ՝  արտադրում  է  սեսկվիտերպենային  լակտոններ՝  ստիզոլին,  ստիզոլիցին,  բալզամին  (Rybalko,  1978),  9-էպիբալզամին,  9-էպիհիդրոքսի-8-  բալզամին  (Oksuz  et.  al.,  1986),  11,13-  հիդրոստիզոլին  (Suleimenov,  et. 
al., 2005), ցիրսիմարիտին (Suleimenov et. al., 2008)։
Մեր  աշխատանքի  նպատակն  է  S.  balsamita  բույսի  կենսաբանական  ակտիվության  ուսումնասիրումը,  մեկուսացված  կուլտուրայի  ստացման  պայմանների  մշակումը և նյութափոխանակության առանձնահատկությունների հետազոտումը։
Նյութ  և  մեթոդ։
  S.  balsamita  բույսը  հավաքվել  է  ծաղկման  շրջանում  Երևանի 
տարածքից (ծովի մակարդակից մոտ 1000 մ բարձրություն)։
 Կալուսային կուլտուրան 
ստացվել  է  ավանդական  եղանակով  (Бутено,  1964)։
  Առաջնային  կալուսի  ստացման 
համար փորձարկվել են Մուրասիգե-Սկուգ (ՄՍ, Moorashige and Skoog, 1962) հիմքով 
և հորմոնների տարբեր կազմով ու քանակությամբ սննդամիջավայրեր` 7, և մեր կողմից  պայմանականորեն  ՄՌ  նշանակված  ռեգեներացիան  խթանող  սննդամիջավայր 
(աղ.  1)։
  Որպես  էքսպլանտ  են  կիրառվել  տարբեր  հյուսվածքներ`  տերևներ,  ցողուն, 
բաժակաթերթ։
Աղյուսյակ 1.  
Սննդամիջավայրերի ֆիտոհորմոնների քանակական և որակական կազմը 
Սննդամիջավայր 
ՄՍ 
ՄՌ 
Հորմոններ (մգ/լ) 
ԻԹՔ  
կինետին  
ՆԹՔ  
ԲԱՊ  
ԳԹ  
S.  balsamita-ի  կալուսային  կուլտուրայի  աճման  առանձնահատկությունները 
ուսումնասիրելու համար կատարվել է կալուսի չոր նյութերի քանակի (%) և աճման ինդեքսի  որոշում։
  Հակաօքսիդանտությունը  որոշվել  է  էքսպրես-թեստի  (ազատ  ռադիկալների  կապման)  մեթոդով`  2.2-դիֆենիլ-1-պիկրիլհիդրազիլի  (ԴՖՊՀ)  կիրառմամբ 
(Kalita et. al., 2013)։
 Այս մեթոդի համար 1 գր չոր հյուսվածքը լուծամզվել է 70 % էթանոլում`  10  °C  ջերմաստիճանում։
  Ստացված  հոմոգենատը  կենտրոնախուսվել  է, 
վերնստվածքային  հեղուկը  չորացվել  սենյակային  ջերմաստիճանում։
  Լուծամզված 
նյութերի չոր մնացորդը պահպանվել է 7 °C պայմաններում` հետագա օգտագործման 
համար։
  Լուծամզված  նյութերի  վերլուծումը  կատարվել  է  96  %  էթանոլում։
  Որպես 
դրական ստուգիչ օգտագործվել է ասկորբինաթթուն։
Ընդհանուր  սպիտակուցի  պարունակությունը  հյուսվածքում  որոշվել  է  Պետերսոնի մեթոդով (Peterson, 1983), որի հիմքում ընկած է ամինաթթուների կողմից լույսի 
որոշակի  երկարության  ալիքի  կլանման  ունակությունը։
  Ամինաթթուների  կազմում 
գտնվող  COOH  խումբը  կլանում  է  լույսի  ալիքի  երկարության  236  նմ  տիրույթը,  իսկ 
NH3  խումբը՝  224  նմ  լույսի  ալիքի  երկարության  տիրույթը։
  Եվ  ստացված  2  օպտիկական խտությունների տարբերության հիման վրա որոշվում է սպիտակուցների օպտիկական  խտությունը։
  Օգտագործվել  է  բուֆեր,  որի  կազմում  մտնում  են  հետևյալ 
նյութերը`  50  մՄ  Tris  HCl,  pH  8.8,  10  մՄ  էթիլենդիամինտետրաքացախաթթու 
(ԷԴՏՔNa), 1 մՄ ֆենիլմեթիլսուլֆանիլֆտորիդ (ՖՄՍՖ), 5 մՄ մերթկապտաէթանոլ։
Արդյունքների ամփոփում։
 S. balsamita բույսի կալուսային կուլտուրան ստացվել 
է  բաժակաթերթերից  փորձարկված  սննդամիջավայրերից  միայն  ՄՍ  սննդամիջավայրի վրա։
 Բնականոն բույսի մնացած հյուսվածքներից կալուս չի առաջացել։
 Առաջնային կալուսը աճում էր դեպի վեր, փխրուն էր, ուներ սպիտակ գունավորում (նկ. 1), 
որը  փոխացանքերի  ընթացքում  վերածվել  է  բաց  դեղնավունի։
  Սկսած  4-5-րդ  փոխացանքերից՝ կալուսի հիմքի մասից (նկ. 2, 3) և մակերեսից առաջացել են արմատանման գոյացություններ, որոնցից հետագայում ռեգեներանտ բույսեր չեն ստացվել։
Նկար 1. S. balsamita կալուսի 
աճը ՄՍ սննդամիջավայրում 
Նկար 2, 3. S. balsamita կալուսի հիմքի մասից  
արմատագոյացումը ՄՍ սննդամիջավայրում 
Հետագա փոխացանքերի ընթացքում (9-10) նյութափոխանակության ակտիվացման շնորհիվ կալուսը ստացել է շագանակագույն գունավորում (նկ. 4)։
Նկար 4. S. balsamita-ի 9-10-րդ փոխացանքի կալուսի աճը ՄՍ սննդամիջավայրում 
S.  balsamita  բույսի  կալուսի  աճի  առանձնահատկությունների  ուսումնասիրման 
համար որոշվել են աճի ինդեքսը և չոր նյութերի կուտակումը` աճեցման մեկ փուլում` 
5, 10, 15, 20, 30 օրերի ընթացքում (նկ. 5, 6)։
Նկար 5. S. balsamita-ի կալուսային հյուսվածքի աճի ինդեքս 
Հետազոտվող  կալուսային  հյուսվածքի  աճի  ինդեքսի  որոշումը  ցույց  է  տվել,  որ 
աճեցման  10-րդ  օրը  կալուսի  աճը  մի  փոքր  նվազել  է  նախնականի  համեմատ,  ինչը 
երևում է նկար 5-ից։
 10-րդ օրվա կալուսը ուներ բաց շագանակագույն գունավորում։
Մինչև 15-րդ օրը աճի փոփոխություն գրեթե չի դիտվել, սակայն նկատելի էր կալուսի 
գույնի գորշացում։
 Իսկ 15-րդ օրից հետո գրանցվել է կտրուկ աճ, ինչպես նաև գույնի 
փոփոխություն՝  մուգ  դարչնագույն  գունավորումը  անհամեմատ  ավելի  ակնհայտ  էր։
Աճեցման  30-րդ  աճի  ինդեքսը  հասել  է  3.5-ի։
  Այս  ցուցանիշները  և  գունային  փոփոխությունները  վկայում  են  կալուսային  հյուսվածքի  նյութափոխանակության  և 
երկրորդային արգասիքների սինթեզի ակտիվության բարձրացման մասին (նկ. 6)։
չոր նյութի 
զանգված 
օրեր 
Նկար 6. S. balsamita-ի կալուսային հյուսվածքում չոր նյութերի պարունակության դինամիկան 
0123405101520253035օրերաճիինդեքս02468010203040 
Ինչպես երևում է նկար 6-ից, կալուսի չոր նյութի զանգվածի ավելացում աճեցման 
սկզբում  չի  գրանցվել,  իսկ  10-15-րդ  օրերի  ընթացքում  հասել  է  առավելագույնին, 
որից հետո՝ 15-20-րդ օրերին, արդեն նկատվում է չոր քաշի անկում։
 Աճեցման 20-30րդ  օրերում  դիտվել  է  չոր  նյութերի  կուտակման  ավելացում՝  հասնելով  նախնական 
ցուցանիշին, իսկ առավելագույն չոր նյութի քանակը դիտվել է միայն աճեցման 15-րդ 
օրը։
Asteraceae ընտանիքի մի շարք ներկայացուցիչներ ունեն բարձր հակաօքսիդանտային  հատկություն`  գրեթե  վիտամին  C-ին  համարժեք  (Chougule  et.  al.;  2012)։
Հիմնվելով  գրականության  տվյալների  վրա`  մենք  ուսումնասիրել  ենք  այդ  ընտանիքի 
ներկայացուցիչ S. balsamita բույսի հակաօքսիդանտային հատկությունը` հաշվի առնելով ֆիլոգենետիկ ազգակցական կապերի սկզբունքը։
Հակաօքսիդանտային  ակտիվության  փոփոխության  դինամիկան  որոշվել  է  կալուսի  աճեցման  10-րդ,  20-րդ  և  30-րդ  օրերին։
  Այս  նպատակով  կիրառվել  են  10,  50, 
100,  500,  1000  մկգ/մլ  կոնցենտրացիայով  լուծամզվածքները,  որոնց  ակտիվությունը 
համեմատվել  է  ասկորբինաթթվի  նույն  կոնցենտրացիայով  լուծույթների  ակտիվության հետ։
 Ըստ մեր հետազոտությունների՝ S. Balsamita բույսի 10-րդ փոխացանքում 
կալուսային հյուսվածքը օժտված է բավականին բարձր հակաօքսիդանտային ակտիվությամբ, որը կալուսային հյուսվածքի աճի մեկ ցիկլի ընթացքում փոփոխվում է (աղ. 
2)։
 Հակաօքսիդանտային  ակտիվությունը  կալուսի աճման սկզբնական  շրջանում` 10րդ օրը, կազմում է 25.94 %, հետագայում նվազելով հասնում է 15.09 %-ի (20-րդ օր), 
իսկ աճի ցիկլի վերջում բարձրանում է մինչև 41.89 % (նկ. 5)։
Որոշվել  է  նաև  7  սննդամիջավայրում  աճող  կալուսի,  ինչպես  նաև  բնականոն 
բույսի հակաօքսիդանտային ակտիվությունը, որոնք համապատասխանաբար կազմել 
են 37.19 % և 43.1 %։
 Սա խոսում է այն մասին, որ ՄՍ սննդամիջավայրի հորմոնային 
կազմը  S.  balsamita  կալուսային  կուլտուրայի  համար  ավելի  նպաստավոր  է  հակաօքսիդանտային հատկություններով օժտված նյութերի սինթեզի համար, և այդ նյութերի 
սինթեզի  մակարդակը  համեմատելի  է  բնականոն  բույսում  դրանց  սինթեզի  մակարդակի հետ։
Աղյուսյակ 2.  
S. balsamita-ի մեկուսացված կուլտուրայի հակաօքասիդանտային ակտիվությունը 
օրեր 
 կոնց. 
ստուգիչ (վիտ. C) 
մկգ/մլ 
500 մկգ/մլ 
100 մկգ/մլ 
50 մկգ/մլ 
10 մկգ/մլ 
Քանի  որ  in  vitro  պայմաններում  կուլտուրայի  աճման  ինտենսիվությունը  (առաջնային  նյութափոխանակությունը)  հիմնականում  որոշում  է  այդ  հյուսվածքի  երկրորդային  նյութափոխանակության  նյութերի  սինթեզի  մակարդակը,  ապա  նպատակահարմար է նաև որոշել ընդհանուր սպիտակուցների քանակությունը։
Որոշվել  է  S.  balsamita  բնականոն  բույսի  և  կալուսային  կուլտուրայի  սպիտակուցի քանակությունը (նկ. 7)։
Նկար 7. S. balamita ընդհանուր սպիտակուցի քանակությունը (1- 10-րդ օր, 2-20-րդ օր,  
3- 30-րդ օր, 4-բնականոն բույս) 
Ստացված արդյունքներից հետևում է, որ կալուսի աճման 15-րդ օրը գրանցվել է 
չոր նյութի կուտակման ամենաբարձր արժեքը, որից հետո այն նվազել է` գրեթե հասնելով սկզբնական մակարդակին։
 Չոր նյութի նվազումը համընկնում է երկրորդային և 
առաջնային նյութափոխանակության սինթեզի ակտիվացման հետ։
Այսպիսով,  մեր  կողմից  ստացվել  է  S.  balsamita  բույսի  նյութափոխանակության 
բարձր ակտիվությամբ օժտված մեկուսացված կուլտուրան, որը կարելի է առաջարկել 
որպես կենսաբանորեն ակտիվ նյութերի ստացման այլընտրանքային աղբյուր։
Գրականություն 
2.  Akerele O., Nature's Medicinal Bounty։
 Don't throw it Away. World Health Forum 1993; 14։
Pharm. Sci. Support. Public Health, 1976; 148(2)։
 46-52. 
behen, Journal of Applied Pharmaceutical Science, 02 (04); 2012։
 106-110. 
10(27)։
 3419-3429. 
Հայարփի Դավթյան, Նաիրա Սահակյան, Անուշ Բաբայան, Մարգարիտ Պետրոսյան 
STIZOLOPHUS BALSAMITA LAM. ՄԵԿՈՒՍԱՑՎԱԾ ԿԱԼՈՒՍԻ ՍՏԱՑՄԱՆ, ԱՃԻ ԵՎ 
ՆՅՈՒԹԱՓՈԽԱՆԱԿՈՒԹՅԱՆ ՈՐՈՇ ԱՌԱՆՁՆԱՀԱՏԿՈՒԹՅՈՒՆՆԵՐԻ ՇՈՒՐՋ 
Բանալի բառեր՝ Stizolophus balsamita, կալուսային կուլտուրա, ԴՖՊՀ 
։
