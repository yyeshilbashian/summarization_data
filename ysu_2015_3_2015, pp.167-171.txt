ԽՈՍՔԱՅԻՆ ՀԱԿԱՆԻՇՆԵՐԻ ԿԻՐԱՌՈՒՄԸ  
ՊԱՐՈՒՅՐ ՍԵՎԱԿԻ ՊՈԵԶԻԱՅՈՒՄ 
Հականիշները բառային զույգեր են, որոնք արտասանությամբ տարբեր են և արտահայտում են հակառակ իմաստ1։
 Բառերի հակառակ կամ հակադիր իմաստ արտահայտելու երևույթը կոչվում է հականշություն։
 Հականիշները հիմնականում բնորոշ են 
ածականներին,  ավելի  քիչ  մակբայներին,  բայերին,  շատ  քիչ`  գոյականներին  ու  կապերին2։
  Թեև  շատ  լեզվաբանների  կարծիքով  բառերը  հականիշներ  չեն  դառնա  եթե 
իրար  հակադրվեն  տարբեր  խոսքի  մասեր.  հականշության  առանձնահատկությունն 
այն է, որ հակառակ իմաստով պետք է օժտված լինեն միևնույն բառաքերականական 
կարգին,  դասին  պատկանող  առարկաներ,  երևույթներ,  որակ-հատկանիշ  արտահայտող  բառեր,  ինչպես  օրինակ`  ածական`  լուսավոր-խավար,  բայ`  մոտենալ-հեռանալ, 
մակբայ`  շատ-քիչ,  կապ`  հանուն-ընդդեմ,  գոյական`  լույս-մութ,  սակայն  հականշային 
զույգեր  կարելի  է  կազմել  նաև  այլ  խոսքի  մասերի  պատկանող  բառերից,  օրինակ` 
կարմրաթուշ-սփրթնած, սթափ-հարբած, համեստ-հղփացած և այլն։
Հականիշները  լինում  են  լեզվական,  որոնք  օբյեկտիվորեն  գոյություն  ունեն  մեր 
լեզվում (օրինակ` ծանր-թեթև, հատուկ-հասարակ, ուրախ-տխուր և այլն) և խոսքային, 
որոնք  բնորոշ  են  միայն  տվյալ  խոսքին  և  այդ  խոսքից  դուրս`  զուտ  բառարանային 
իմաստով, հականշային զույգեր չեն կազմում։
Իբրև ոճական հնարք հականիշները օգտագործում են հակաթեզերում, որոնք սովորական  հակադրություններից  տարբերվում  են  իրենց  արտահայտչականությամբ, 
խիստ  հակադրությամբ  և  հատուկ  ռիթմով։
  Այլ  կերպ  ասած`  գեղարվեստական  գրականության  մեջ  հականիշները  օգտագործում  են  իբրև  արտահայտչամիջոց  և  ստեղծում են հակադրույթներ։
Հականիշներով  հակադրություններ  ստեղծելու  մեծագույն  վարպետներից  է  Պարույր Սևակը։
 Նա հականիշներ ստեղծել է և՛ նույն, և՛ տարբեր խոսքի մասերի պատկանող  բառերից  և  բառ-բառակապակցություններից։
  Ինչպես  հայտնի  է,  հակադրություն  կարելի  է  ստեղծել  ոչ  միայն  հականիշների  կիրառությամբ,  այլ  նաև  հակադիր 
գործողությունների,  պատկերների,  խոհերի  և  այլնի  միջոցով։
  Նման  հակադրություններ ստեղծելու մեջ ևս փայլում է Պ. Սևակի անսահման տաղանդը։
Մենք քիչ ենք, սակայն մեզ հա՛յ են ասում…. 
Այս տողերում չկան հականիշ բառեր, սակայն  հակադրությունն ակնհայտ է։
 Կարելի  է  որպես  հականիշներ  դիտարկել  քիչ  մակբայը  և  հայ  գոյականը,  թեպետ  քիչը 
հենց  հայի  բնորոշ  հատկանիշներից  մեկն  է։
  Այսպիսի  դեպքերում  Պ.  Սևակը  հականշությունն  արտահայտում  է  բայց,  սակայն  շաղկապների,  ինչքան  էլ,  որքան  էլ  կապակցությունների և նմանատիպ այլևայլ բառերի միջոցով։
1 Մարգարյան Ա., Ժամանակակից հայոց լեզու։
 Բառագիտություն, Երևան,1993, էջ 99-100։
2 Սուքիասյան Ա., Ժամանակակից հայոց լեզու։
 Բառագիտություն, Երևան, 2004, Էջ 134։
Կամ՝ 
Ինչպես և՝ 
Բան չտեսանք, սիրելի՛ս,  
Բայց հուսացինք… 
Դու շա՜տ բան կուզես,  
Բայց ես որտեղի՞ց քո ուզածը տամ…. 
Նշեցե՛ք նաև տեղերն այն կանանց,  
 Որ կարող էին մեզ խորունկ սիրել,  
 Բայց մենք այդպես էլ չհանդիպեցի՜նք։
Տողերում հակադրությունն արտահայտել է բայց շաղկապի միջոցով։
Լավ է չունենալ կյանքում տուն ու տեղ,  
Քան թե արվեստում լինել տնփեսա։
Այստեղ  ևս  հականիշ  բառեր  չկան,  բայց  քան  թե  շաղկապի  միջոցով  հեղինակը 
ստեղծել է անթերի հակադրություն։
Չգիտեմ` ինչ պիտի փոխվեր,  
Սակայն ես նույնը մնացի. 
Տողերում, ինչպես և բերված առաջին օրինակում, հակադրությունն արտահայտված է սակայն շաղկապի միջոցով։
Թեկուզ և ձեռքդ գրչից էլ զրկեն, 
Դու, միևնո՜ւյն է, պիտի՛ որ երգես։
Թող չտան ոչ մի լիազորություն, 
Դու, մե՜կ է, սուտը պիտի՛ որ հերքես։
Տան  մեջ  թեկուզ,  միևնույն  է,  մեկ  է  բառերը  ստեղծել  են  ակնհայտ  հակադրություն։
Նրանք ծնվել են, որ ապրեն հարբած,  
Իսկ դու` որ քեզնով երբևէ հարբե՛ն։
Իսկ շաղկապն է արտահայտում հակադրություն։
Սևակի  գրչի  զորությունը  նկատվում  է  նաև  իր  ստեղծած  նորաբանություններով 
կազմած հականիշների դեպքում։
Ես` պատրանազերծ,  
 Բայց և հուսազեն։
Օրինակում  պատրանազերծ  և  հուսազեն  բառերը  հականիշներ  են։
  Սակայն  լեզվական հականիշները ևս հեշտությամբ ենթարկվել են նրա գրչին։
Կամ՝ 
Բաժանվենք մի օր, տեսնվենք տարով։
Դեռ նոր հանդիպած` մենք բաժանվեցինք, 
Իրար նոր գտած` կորցրեցինք իրար։
Բաժանվել-տեսնվել,  հանդիպել-բաժանվել,  գտնել-կորցնել  զույգերը  լեզվական 
հականիշներ են։
Կան տղաներ և աղջիկներ,  
Կա շե՛կ, կա սև՛…. 
Շեկ-սև ածականները լեզվական հականիշներ են։
Ու շատ հաճախ ցա՛ծ եմ թևել,  
Իսկ վե՜ր թևել կարող էի։
Ցած թևել և վեր թևել բայերը ցած և վեր հականիշ մակբայների միջոցով դարձել 
են հականիշներ։
Եթե աշխարհիս ճանապարհները  
Լինեին միայն միակողմանի`  
Լոկ գալո՛ւ համար,  
Եւ ո՛չ գնալու... 
Սա էլ լեզվական հականիշների կիրառության օրինակ է.  
Թե ավելորդ գորով ունեք`  
 Տարեք շուկա՜,  
Ես ծախո՛ղ եմ, ո՛չ թե առնող։
Ծախող-առնող ենթակայական դերբայները ևս լեզվական հականիշներ են։
Եւ փախուստ եմ ինձնից տվել `  
 Ուրիշ տեղ եմ իզուր չվել,  
 Օտար ոլորտ` օտար թևով,  
 Մինչդեռ մնալ կարող էի…. 
Փախուստ  տալ  և  չվել  հոմանիշների  համար,  որտեղ  փախուստ  տալը  հարադիր 
բարդություն է, իսկ չվելը պարզ բայ, հականիշ է վերցրել մնալ բայը։
 Այս նույն բանաստեղծության մեջ՝  
Չեմ ընդունել սրտիս խորքում  
Սակայն լռել-համբերել եմ։
Տողերում  որպես  հականիշներ  են  պարզ  բայի  ժխտական  խոնարհումը  և  լռելհամբերել հարադիր բարդությունը (տեքստում), որոնք, սակայն, լեզվական հականիշներ չեն։
 Նմանատիպ օրինակ է՝ 
Չէ՛, հյուրասիրեմ ես քեզ խտուտով,  
 Իսկ խռով զույգին` ճիտով-խտիտով…. 
Այս օրինակում խտուտ գոյականին հակադրել է ճիտ-խտուտ բարդությունը։
Պ.  Սևակի  պոեզիայում  հականիշներն  ունեն  հետաքրքիր  դրսևորումներ։
  Դրանցից մեկն այն է, որ նա կարողացել է միաժամանակ մի քանի հականիշներով ստեղծել 
հակադրություններ։
Այս հավատով ու հույսով է, բարեկա՛մս,  
 Որ աշխարհում մերպեսները ամեն գիշեր 
Աղքատ քնում ու զարթնում են հարըստացած… 
Բերված  օրինակում  աղքատ  քնել  և  հարստացած  զարթնել  բառակապակցությունները հակադրված են, ընդ որում՝ քնել և զարթնել բառերը պատկանում են նույն 
խոսքի մասին` բային, իսկ աղքատ և հարստացած բառերը` տարբեր խոսքի մասերի։
Եւ եկար` վարպետության պես.  
Փոքր ինչ ուշացած, սակայն մեկընդմիշտ։
Այստեղ  ևս  հականշային  զույգի  խոսքամասային  պատկանելությունը  տարբեր  է։
Ուշացած` հարակատար դերբայ, մեկընդմիշտ` մակբայ։
Պ. Սևակին բնորոշ է հարանունները բառախաղով հականիշ դարձնելը. 
Դո՛ւ հեքիաթում հրա՜շք աղջիկ,  
Այնինչ կյանքում` ինչ-որ չղջի՛կ,  
Որ ո՛չ թռչուն, ո՛չ էլ մուկ է։
Տողերում աղջիկ և չղջիկ հարանուն գոյականները հակադրել է այնպես, որ առաջին հայացքից թվում է, թե -չ ժխտական մասնիկով է կազմված հականշությունը։
Կամ՝ 
Աթիլլայաբար հասցընում մըտնել,  
Բայց չեն հասցնում կրակի մատնել…. 
Երկտողում  մտնել  և  մատնել  հարանուն  բայերը  հականիշներ  են։
  Սևակյան  լեզուն հատուկ է նաև նրանով, որ նա կարողացել է մեծ վարպետությամբ հականիշներ 
դարձնել նույնիսկ հոմանիշ բառերը։
Նորից չեն սիրում, սիրում են կրկին 
Նորից և կրկին հոմանիշ մակբայներն այստեղ հականիշներ են։
Պ.  Սևակի  մեծությունը  հատկապես  երևում  է  այն  ժամանակ,  երբ  նա  կարողանում է համատեքստում անթերիորեն իրար հակադրել հենց նույն բառը։
 Կան մի քանի 
համատեքստեր, որտեղ մարդ բառը հակադրել է մարդ բառին, ընդ որում՝ բոլոր տարբերակներում  հակադրությունը  ստեղծել  է  մեծատառի  և  փոքրատառի  փոփոխման 
միջոցով։
Մարդ էլ կա, մարդ էլ… 
«Առաջադրանք  համայն  աշխարհի  հաշվիչ  մեքենաներին  և  ճշգրիտ  սարքերին» 
բանաստեղծության մեջ՝ 
Դեռ կարելի է մարդուն` մա՛րդ պահել  
Եւ կամ նոր միայն մարդո՛ւն դարձնել Մա՜րդ… 
«Եւ այր մի` Մաշտոց անուն» պոեմում`  
Ու եթե պիտի գիր ու տառ հիշվի,  
Ապա Նա ինքն է այն մեծատառը,  
Որով հասարակ ու պարզ բառը  
Աճում է, հասնում խորհըրդանիշի,  
Եւ… մարդը ձգվում ու դառնում է Մարդ…. 
Իսկ մեկ այլ բանաստեղծության մեջ հակադրել է իմ դերանունը. 
Օգն՜իր ինձ, Մարիամ, Եւ ասեմ` ինչով. Բարեխոս եղիր ի՛մ և ի՜մ միջև…. 
Ուշագրավ  են  նաև  այն  բառախաղերը,  երբ  նույն  կամ  տարբեր  խոսքի  մասերի 
պատկանող,  բայց  նույն  արմատ  ունեցող  բառերով  են  կազմված  հականշային  զույգերը. 
Ո՜ւշ-ո՜ւշ են գալիս, բայց ոչ ուշացած։
Եվ՝ 
Ամեն բանաստեղծ իր խառնվածքն է առարկայացնում.  
Ցուցաբերում է իր ուրիշությունը ուրիշներից։
Տարբերակներից  առաջինում  ուշ-ուշ  ածականը  և  ուշացած  դերբայն  են  հականիշներ,  իսկ  երկրորդում`  ուրիշություն-ը  և  ուրիշներ-ը։
  Վերջին  օրինակն  ունի  մի 
առանձնահատկություն  ևս.  ուրիշություն  գոյականը  նորաբանություն  է,  իսկ  ուրիշ 
դերանունը դրսևորել է փոխանունություն։
Ամփոփելով նշեմ, որ Պ. Սևակի պոեզիայում գերակշռում են բայական հականիշները`  դրսևորվելով  ամենատարբեր  բառախաղերով`  լեզվական  հականիշներ,  հարանուններ,  հոմանիշներ  և  համանուններ`  որպես  հականիշներ, 
-չ  ժխտականով 
կազմված,  որը,  ի  դեպ,  ամենապարզ  տարբերակներից  մեկն  է  (Թե  կուզես`  ուզիր  էլ 
չուզել - իզո՜ւր…)։
Քանակական  տեսակետից  համեմատաբար  քիչ  են  մյուս  խոսքի  մասերով 
կազմված հականիշները` մակբայ, ածական, գոյական։
 Զարմանահրաշ  ու  հետաքրքրաշարժ  են  նաև  բառ-բառակապակցություն,  բայհարադիր բարդություն, ինչպես նաև այլ խոսքի մասերից կազմված հականշային զույգերը։
ԽՈՍՔԱՅԻՆ ՀԱԿԱՆԻՇՆԵՐԻ ԿԻՐԱՌՈՒՄԸ ՊԱՐՈՒՅՐ ՍԵՎԱԿԻ ՊՈԵԶԻԱՅՈՒՄ 
Նարե Ալեքսանյան 
Բանալի բառեր՝ խոսքային հատկանիշներ, խոսքի մասեր, համանուններ,  
բառ-բառակապակցություններ, մարդ 
։
