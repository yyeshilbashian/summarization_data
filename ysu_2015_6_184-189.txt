ՀԵՆՐԻ ՄՈՐԳԵՆԹԱՈՒԻ ՀՈՒՇԵՐԸ ՀԱՅՈՑ ՑԵՂԱՍՊԱՆՈՒԹՅԱՆ ՄԱՍԻՆ 
Հայ ժողովրդի բազմադարյա պատմությունը գոյամարտի դժվարին պատմություն 
է`  հյուսված  ամենահերոսականի  ու  ամենաողբերգականի  տարրերով,  գրված  ստեղծագործ  աշխատանքի  համար  նրա  թափած  քրտինքի  ու  գոյության  մշտատև  կռվում 
նրա  հեղեղած  արյան  շաղախով։
  Այդ  պատմության  նորագույն  էջը  գրվեց  20-րդ  դ. 
սկզբին` Առաջին համաշխարհային պատերազմի աշխարհավեր թոհուբոհի մեջ։
Ճիշտ է, Առաջին աշխարհամարտը մեծագույն չարիք էր տարբեր երկրների և ժողովուրդների համար, սակայն ոչ մի ժողովուրդ իր տեսակարար կշռի համեմատ չկրեց 
այնպիսի  խոշոր  կորուստ,  ինչպես  հայ  ժողովուրդը։
  Վերջինս  երիտթուրքերի  մշակած 
ու նախապատրաստած դժոխային ծրագրով, քաղաքակիրթ աշխարհի հզորների լուռ 
համաձայնությամբ և անտարբեր թողտվությամբ մորթվեց իր բնօրրանի մեջ։
 Նա աշխարհում  առաջինը  ենթարկվեց  կանխամտածված,  հանգամանորեն  ծրագրված  ցեղասպանության (գենոցիդ), ինչն էլ մարդկության դեմ ուղղված ամենամեծ հանցագործությունն է, որը նպատակ է հետապնդում ոչնչացնելու ազգային, կրոնական կամ ռասայական  խմբ(եր)ի։
  Իր  մեծ  ողբերգության  օրերին  անտեսված  լինելով  մեծ  տերությունների  կողմից`  հայ  ժողովուրդն  ամբողջությամբ  մենակ  չմնաց։
  Վերջինիս  նկատմամբ  իրականացված  դաժանություններն  առաջացնում  են  համաշխարհային  հասարակայնության և առաջադեմ գործիչների զայրույթն ու բողոքը։
 Հրատարակվել են արխիվային  և  պաշտոնական  փաստաթղթեր,  հուշագրություններ,  մենագրություններ, 
հոդվածների ժողովածուներ, վերապրողների վկայություններ և այլ գրականություն։
Առանձնակի  նշանակություն  ունեն  Թուրքիայում  միսիոներական  և  դիվանագիտական  աշխատանք  կատարած  օտարերկրացիների  կողմից  բերված  փաստավավերագրական  վկայությունները։
  Այդպիսի  անգնահատելի  նյութեր  առկա  են  Օսմանյան 
կայսրությունում ԱՄՆ դեսպան Հենրի Մորգենթաուի վկայագիր աշխատությունում։
Հ. Մորգենթաուն ծնվել է 1856 թ. ապրիլի 26-ին Գերմանիայում, ապա իր ընտանիքը 1865 թ. տեղափոխվել է ԱՄՆ։
 1877 թ. ավարտել է Կոլումբիայի համալսարանի 
իրավագիտության ֆակուլտետը։
 Հետագայում ԱՄՆ ժողովրդավարական կուսակցության գործուն անդամ է եղել, զբաղվել է ֆինանսական, դիվանագիտական ու հասարակական գործունեությամբ, 1899-1913 թթ. ֆինանսական խոշոր ընկերությունների 
նախագահ  եղել։
  1912-1916  թթ.  մասնակացել  է  ԱՄՆ  նախագահ  Վուդրո  Վիլսոնի 
նախընտրական քարոզարշավին` գլխավորելով Դեմոկրատական կուսակցության ֆինանսական համակարգը։
 1913-1916 թթ. եղել է ԱՄՆ դեսպանը Թուրքիայում, որտեղ 
ներկայացնում էր Թուրքիայի դեմ պատերազմող երկրների շահերը։
 Հենց նրան էր վիճակված շփվել և հանդիպել բոլոր այն ոճրագործ թուրք պաշտոնյաների հետ, ովքեր 
նախորդ  դարասկզբին  իրագործեցին  Հայոց  ցեղասպանությունը։
  Նա  միաժամանակ 
Մերձավոր  Արևելքի  Ամերիկյան  օգնության  կոմիտեի  փոխնախագահն  էր։
  Նրա  կերպարում ամփոփված էին այդ տարիներին Թուրքիայում քրիստոնյաների պաշտպանի 
հատկանիշները  և  մարդկային  խղճմտանքի  վառ  դրսևորումները1։
  Հ.  Մորգենթաուն 
1 “Электронная еврейская энциклопедия”, т. 5, кол. 457-459, տե՛ս http։
//www.eleven.co.il/article/12839։
չդիմացավ այդ ամենին և երբ հասկացավ, որ ինքն անկարող է, որպես դիվանագետ, 
աշխարհին ի ցույց դնել այդ ամենը, 1916 թ. գարնանը հրաժարական տվեց` ասելով. 
«Ես այլևս չէի կարող շարունակել իմ հարաբերությունները այնպիսի մարդկանց հետ, 
որոնք  թեպետ  սիրալիր  և  բարեկիրթ  են,  բայց  կարող  են  մեկ  միլիոն  մարդու  արյուն 
հեղեղել»1։
 Դեսպանը հավելում է. «Համոզված եմ, որ մարդկության ողջ պատմության 
մեջ  չկան  այնքան  զարհուրելի  փաստեր,  ինչպիսին  այս  կոտորածն  էր։
  Անցյալում 
նշված մեծ ջարդերն ու հալածանքները գրեթե աննշան են թվում 1915 թվականի հայ 
ազգի կրած տառապանքների համեմատությամբ»2։
Ի  պաշտոնե  Հ.  Մորգենթաուն  տեղեկություններ  էր  ստանում  Արևմտյան  Հայաստանում  գործող  ամերիկյան  հյուպատոսներից,  քարոզիչներից,  շփվում  տեղի  հայության և այլ երկրների դիվանագետների հետ։
Հ.  Մորգենթաուն  թողել  է  հուշագրական  հարուստ  ժառանգություն,  որն  անհերքելի  փաստագրական  նյութ  է  ցեղասպանության  վերաբերյալ։
  Նրա  վկայություններն 
անժխտելի  ապացույցներ  են,  իսկ  վերլուծությունները,  որոնցով  մերկացնում  է  թուրքական ժխտումների պատճառաբանությունների և արդարացումների նենգ սնանկությունը,  հիմնավոր  են,  իրատես։
  Նա  տիկնոջ`  Թ.  Մորգենթաուի  հետ  միասին  ամերիկյան  և  միջազգային  հասարակայնությանը  ծանոթացրեց  Օսմանյան  կայսրությունում 
հայերի  դեմ  կիրառվող  տեղահանություններին  և  հալածանքներին,  պաշտպանեց 
Հայկական հարցը։
 Այդ ժամանակ էլ Հ. Մորգենթաուն գրեց իր հուշերը՝ «Հայաստանի 
եղեռնը  պատմության  մեջ  մեծագույն  արհավիրք»  վերնագրով,  որտեղ  նշում  է.  «Քիչ 
ազգեր  տառապած  են  Հայաստանի  չափ,  այնչափ  զարհուրելի  և  շարունակական 
եղած  են  այն  վայրագութիւնները,  որոնց  ան  զոհ  եղած  է,  որ  նույնիսկ  Հայաստանի 
անունը  մեզմէ  շատերուն  աչքին`  հոմանիշ  դարձած  է  մարտիրոսության։
  Ներկա  աշխարհավերության  մեջ  իր  կրած  տառապանքները  աշխարհի  պատմութեան  մէջ  ծանոթ որևէ դեպքի ամէնամէծը եղած են։
 Պատերազմի զանազան գոտիներու մէջ գործված ահավոր խժդժություններուն ոչ մէկը կրնա բաղդատիլ հայերու ողբերգական ճակատագրի  հետ»3։
  Հոդվածում  ուրվագծում  է  Հայկական  հարցը,  բարձրացվում  այն 
պատճառները,  որոնց  համար  ներկա  թուրք  կառավարությունը  ջանաց  ոչնչացնել 
«…այս խաղաղասեր, ճարտարագործ, անվնաս և մտածի ժողովուրդը», ինչպես  նաև 
այն մեթոդները, «…որոնց դիմեցին թուրք իշխանությունները անջատումի համար»4։
1919  թ.  Կ.  Պոլսում  Ենովք  Արմենի  հայերեն  թարգմանությամբ  լույս  տեսավ 
«Ամերիկյան  դեսպան  Հենրի  Մորգենթաուի  հուշերը  և  հայոց  եղեռնի  գաղտնիքները» 
խորագրով աշխատությունը, որը Երևանում հրատարակվել է 1990 թ.։
 Գիրքը ելակետային դարձավ Եղեռնի պատմության ուսումնասիրությամբ զբաղվող մի շարք հայ և 
օտար պատմաբաների համար։
 Գրքի կարևորագույն արժանիքներից են փաստավավերագրական  հավաստիությունը  և  հեղինակի`  մինչև  վերջ  անկեղծ,  անաչառ  ու  անկողմնակալ  մնալու  ընթացքը։
  Գրքի  թարգմանիչը  նշում  է.  «Օսմանյան  կայսրությունում  ահավոր  ոճրի  իրականացման  պահին  գտնվեց  մի  զգայուն  սիրտ,  որը  բողոքի 
ձայն բարձրացրեց զարհուրելի դավի հեղինակների դեմ և աշխարհով մեկ բարձրացրած  նրա  աղաղակը  ցնցող  ազդակ  եղավ  Հայ  դատի  նկատմամբ  հուզումնալից  շարժումներ  առաջ  բերելու  համար»5։
  Գրքում  նկարագրված  է  Հ.  Մորգենթաուի  հուշագրությունը Հայոց ցեղասպանության, դաժան սպանությունների, կտտանքների և ար1 «Հենրի Մորգենթաուն և հայ ժողովուրդը», խմբ.` Լ. Բարսեղյանի, Երևան, 1999, էջ 41։
2 Տե՛ս Ներսիսյան Մ., Հայոց ցեղասպանության անհերքելի փաստաթղթեր, Երևան, 2005, էջ 71։
3 «Հենրի Մորգենթաուն և հայ ժողովուրդը», էջ 10։
4 Տե՛ս նույն տեղում։
5 Տե՛ս Կարապետյան Մ., Գևորգյան Է., Մելքոնյան Է., Աբգարյան Ա., Հայոց մեծ եղեռնի պատմության հիմնահարցերը հայ պատմագրության մեջ, Երևան, 2010, էջ 33։
տագաղթի մասին։
 Դիվանագետը խոր վերլուծության է ենթարկել արյունալի դեպքերը`  իր  տեսակետներն  ամրապնդելով  պաշտոնական  աղբյուրների  վկայակոչմամբ  ու 
վերլուծությամբ։
  Աշխատության  մեջ  առանձնակի  տեղ  է  հատկացված  Հայոց  ցեղասպանության  մեջ  Գերմանիայի  խաղացած  դերին`  նշելով.  «…Գերմանիան  պատասխանատու է Հայկական էջին համար ալ, որ անվիճելիորեն ամէնէն սև էջն է»1։
Նրա  հավաստմամբ`  դեռ  Հերոդոտոսի  ժամանակներից  Ասիայի  այս  հատվածը 
Հայաստան  անունն  էր  կրում։
  Հայ  ժողովուրդը  3000  տարի  շարունակ  ապրել  է  այդ 
տարածքում։
  Հ.  Մորգենթաուն  հավաստում  է,  որ  թուրքի  բռնապետության  տակ  ընկած Հայաստանը հայերի հայրենիքն է, և դա հաստատված է հայերի ամենամեծ քաղաքի`  Վանի  հնագույն  սեպագիր  արձանագրություններով։
  Դեսպանը  հավաստում  է, 
որ հայերը Օսմանյան կայսրության արևելյան հատվածի ամենաքաղաքակիրթ  ազգն 
են,  դեռ  4-րդ  դ.  ընդունել  են  քրիստոնեությունը  որպես  պետական  կրոն,  հետևապես 
հայկական  քրիստոնյա  եկեղեցին  հնագույնն  է  աշխարհում։
  Նա  շեշտում  է  նաև,  որ 
հայերն  իրենց  դրսևորել  են  որպես  եվրոպացիներ,  և  որ  գիտնականները  նրանց  դիտում են որպես հնդեվրոպական լեզվով արիական ծագում ունեցող ժողովուրդ2։
Հ.  Մորգենթաուն  վկայում  է,  որ  թուրքական  Հայաստան  քաղաքականությունը 
պետականորեն կազմակերպված բնույթ ուներ։
 Դեսպանի վկայագրերից մեկում կարդում  ենք.  «Պետության  կողմից  կազմակերպված  և  ղեկավարած  ջարդով  2  միլիոն 
մարդկանց, կանանց և տղամարդկանց բնաջնջումը նրանց միակ միջոցը թվաց կայսրության հետագա քայքայումը կանխելու համար»3։
Հ.  Մորգենթաուն  իր  հուշերում  բացահայտում  է  նաև  թուրքական  ջարդարարական  քաղաքականության  շատ  ուրիշ  կողմեր։
  Մերժելով  հայերի  տեղահանումների 
պատճառների մասին կառավարության պաշտոնական վարկածը` գրում է. «Անհեթեթ 
է  թուրքական  կառավարության  այն  հավաստիացումները,  թե  ինքը  մտադիր  է  հայերին վերաբնակեցնել նոր ավելի ապահով վայրերում։
 Էնվերի և Թալեաթի իսկական 
նպատակն  էր  բնաջնջել  հայերին»4։
  Նա  համոզված  էր՝  «…տեղահանման  իսկական 
նպատակը կողոպուտն ու ոչնչացումն էր։
 Դա իրոք կոտորածի նոր մեթոդ էր։
 Նրանք 
դա  հիանալի  հասկանում  էին  և  ինձ  հետ  ունեցած  խոսակցության  ժամանակ  չէին  էլ 
փորձում թաքցնել այդ փաստը»5։
 Նա այդ տեղեկությունը հիմնավորում է թուրք պաշտոնյայի  հետ  ունեցած  զրույցով  և  այս  կապակցությամբ  էլ  գրում  է.  «Երիտթուրքերը 
հայկական  կոտորածներում  ավելի  մեծ  հնարագիտություն  ցուցաբերեցին,  քան  Աբդուլ Համիդը»6։
 Ավելին, մեջ բերելով Թալեաթի խոսքը, Հ. Մորգենթաուն նշում է. «Հայկական խնդիրը լուծելու տեսակետով երեք ամսվա մեջ ավելի մեծ գործ կատարեցին, 
քան Աբդուլ Համիդը 30 տարվա ընթացքում»7։
Այս  ժամանակահատվածում  դեսպան  Հ.  Մորգենթաուն  բազմաթիվ  հաղորդագրություններ է ուղարկել իր կառավարությանը` ներկայացնելով Հայոց ցեղասպանության ընթացքում կազմակերպված ամենասարսափելի գազանությունները։
 Դեսպանը 
մեզ է փոխանցում ևս մի կարևոր վկայություն. որպեսզի ազգի բնաջնջումը հաջողություն  ունենար,  անհրաժեշտ  էր  բոլոր  խոշոր  ու  փոքր  քաղաքներում  բոլոր  հայ  զինվորներին  զրկել  պաշտպանության  միջոցներից։
  Նախքան  ոչնչացնելը  հարկավոր  էր 
1  «Ամերիկյան  դեսպան  Հ.  Մորգենթաուի  հուշերը  և  հայկական  եղեռնի  գաղտնիքները»,  Երևան,  1990,      
էջ 304։
2  Տե՛ս  Սիմոնյան  Ա.,  Հայոց  ցեղասպանությունը  և  Հենրի  Մորգենթաուն,  էջ  6,  www.armeniansgenocide.am/images/menus/304/Aram_Simonyan_Armenian_genocide.pdf։
3 Տե՛ս «Հենրի Մորգենթաուն և հայ ժողովուրդը», էջ 16։
4 Տե՛ս նույն տեղում։
5 Տե՛ս «Ամերիկյան դեսպան Հ. Մորգենթաուի հուշերը…», էջ 301-325։
6 Տե՛ս «Հենրի Մորգենթաուն և հայ ժողովուրդը», էջ 7։
7 Տե՛ս «Հուշամատյան Մեծ եղեռնի. 1915-1965», Բեյրութ, 1965, էջ 95։
զինաթափել  հայերին։
  Ամբողջ  Օսմանյան  կասրությունում  ձեռնամուխ  էին  եղել  պլանաչափ ոչնչացնելու բոլոր  առողջ  տղամարդկանց,  որպեսզի ոչնչացնեին նոր սերունդ 
վերարտադրելու  ընդունակ  ողջ  արական  բնակչությանը  և  բնակչության  ավելի  լայն 
մասը  հեշտ  ավար  դառնար։
  Բարձրաստիճան  դիվանագետը  վկայում  է,  որ  բանակ 
զորակոչված  հայ  երիտասարդները  զինաթափ  էին  արվում  և  օգտագործվում,  որպես 
բանվորական  աշխատուժ։
  50-100  հոգանոց  խմբերով  նրանք  դուրս  էին  բերվում  և 
ամայի  վայրում  սպանդի  ենթարկվում1։
  «Այն  պատիժը,  որին  ենթարկվեցին  այս  անսաստողները, չեմ կարծում, որ ամենախավար դարերում անգամ եղած լինեն այնպիսի զարհուրելի տեսարաններ, ինչպիսիք ներկայումս տեղի են ունենում Թուրքիայում։
Թուրք ոստիկան-զինվորները ոչ մի նվիրական բան չէին ճանաչում։
 Պահված զենքերը 
փնտրելու  անվան  տակ  նրանք  կողոպտեցին  եկեղեցիները,  ամենածայրահեղ  սրբապըղծությունների  ենթարկեցին  խորանները  և  նվիրական  առարկաները,  …քահանաներին  գանակոծում  էին  ուշաթափության  աստիճան`  պատրվակով,  թե  եկեղեցիները 
խռովության բուն էին։
 Երբ զենք էին գտնում, երբեմն եպիսկոպոսներին ու քահանաներին հրացաններով, ատրճանակներով ու սրերով զինում էին, քարշ տալիս ռազմական  դատարան,  որպես  զենք  կրողների։
  Արձանագրված  են  դեպքեր,  որ  իբր  զենք 
պահելու  մեջ  ամբաստանված  կանայք  մերկացվել  ու  գանակոծվել  են  ծառերի  նոր 
կտրված ճյուղերով։
 Անգութ արարքները, զենքի փնտրտուքները այնքան սովորական 
էին  դարձել,  որ  հայ  կանայք  ու  աղջիկները,  ոստիկան-զինվորների  գալու  մասին  լսելով, փախչում էին անտառներ, սարեր կամ քարանձավներ»2։
Ազդու  են  ամերիկյան  դեսպանի  գնահատականները  երիտթուրք  պարագլուխների  մասին.  «Ինչպես  որ  ոճիրը  եղած  էր  այն  միջոցը,  որով  այդ  մարդիկ  գերագույն  իշխանության  տիրապետացած  էին,  նույնպես  ոճիրը  մնաց  իրենց  գործիքը`  այդ  իշխանության  մեջ  դիրքերին  պահպանելու  համար»3։
  Նա  հուշագրություններում  հատվածներ է զետեղել Էնվերի, Թալեաթի, Խալիլ բեյի հետ ունեցած զրույցներից, որոնց ժամանակ  հարց  է  բարձրացրել  տեղահանության  և  սպանդի  մասին՝  փորձելով  կանխել 
եղեռնը։
 Թալեաթ փաշան կտրականապես հրաժարվել է խոսել հայերի մասին և պատասխանել. «Հայերի տարագրութիւնները արդիւնք էին երկար և խոհուն խորհրդակցութիւններու… Հայերը… մերժեցին զինաթափ ըլլալ… Անոնք մեզի դիմադրեցին Վանի և Զեյթունի մեջ եւ օժանդակեցին ռուսներուն։
 Միակ միջոցը մը կայ`…զանոնք տարագրելն  է»4։
  «Մենք  պարսաւեցանք`  զանազանութիւն  չդնելու  համար`  անմեղ  եւ  մեղավոր Հայերու միջեւ, բայց ատիկայ բացարձակորեն անկարել էր… անոնք, որ այսօր 
անմեղ  էին,  կրնային  վաղը  մեղավոր  ըլլալ…  Անօգուտ  է  ձեր  փաստելը,  մենք  արդեն 
Հայերու  3/4-ի  այսինքն  ավելի  քան  1.5  միլիոնի  գործը  կարգադրած  ենք…  Բիթլիսի, 
Վանի  և  Էրզրումի  մեջ  բնավ  մարդ  մնացած  չէ,  թուրքերու  եւ  հայերու  միջեւ  ատելութիւնը ներկային այնքան ծավալուն է, որ ստիպված ենք հայերուն գործը լմնցնել, եթե 
ատանկ  չընենք  հայերը  իրենց  վրեժը  պիտի  լուծեն…Անատոլուի  որեւէ  կողմն  ալ  Հայ 
չենք  ուզեր։
  Անոնք  կրնան  անապատին  մեջ  ապրիլ,  բայց  ուրիշ  ոչ  մեկ  տեղ…  Ոչ  մեկ 
Հայ  մեր  բարեկամը  կրնայ  ըլլայ`  Հայերուն  մեր  ըրածներէն  ետքը…  Մեր  հայկական 
քաղաքականութիւնը  բացարձակորեն  որոշված  է  և  ոչինչ  չկրնար  զայն  փոփոխել»5։
Խոսակցությունն  ավարտվում  է  նրանով,  որ  թուրքը  ցինիկորեն  պահանջում  է  իրենց 
1 Տե՛ս «Ամերիկյան դեսպան Հ. Մորգենթաուի հուշերը…», էջ 324։
2 Տե՛ս Պողոսյան Ս., Հայոց ցեղասպանության պատմություն, հ. 2, Երևան, 2008, էջ 546։
3 Տե՛ս «Ամերիկյան դեսպան Հ. Մորգենթաուի հուշերը…», էջ 18։
4 Տե՛ս Պողոսյան Ս., Պողոսյան Կ., Հայկական հարցի և հայոց ցեղասպանության պատմություն, հ. 2, գիրք 
1. Հայկական հարցը 1908-1914 թվականներին, Երևան, 2001, էջ 110։
5 Տե՛ս Պողոսյան Ս., Ցեղասպանության խնդիրը պետական քաղաքականություն և ազգային ընկալումներ, 
Երևան, 2001, էջ 34։
հանձնել  հայերի`  ամերիկյան  ապահովագրական  ընկերություններում  գտնվող  գումարները, քանի որ դրանց տերերն ու ժառանգները այլևս կենդանի չեն։
Դեսպանը  հանդիպումներ  է  ունեցել  նաև  երիտթուրքական  իշխանության  այլ 
գործիչների հետ, սակայն գործադրված բոլոր ճիգերը ապարդյուն էին։
 Նկարագրելով 
երիտթուրքերի  կազմակերպած  և  գերմանացիների  հովանավորությամբ  կատարված 
տեղահանություններն  ու  կոտորածները`  նա  հանգեց  հետևյալ  համոզմանը.  «Հայկական  խնդիրը  վերջնական  լուծում  կստանա  միայն  այն  ժամանակ,  երբ  հայերը  ազատագրվեն  թուրքական  տիրապետության  լծից։
  Իսկ  դրա  համար  անմիջական  վճռական քայլեր պիտի արվեն հինավուրց, ազնիվ և քաղաքակիրթ քրիստոնյա ժողովրդի` 
հայերի,  բեկորները  փրկելու  համար  թուրքի  ճիրաններից»1։
  Ուստի  «…թուրքերին 
Եվրոպայից  միայն  քշելը  բավական  չէր։
  Լինելով  անուղղելի  ազգ՝  թուրքերը  պետք  է 
զրկվեն իրենց հպատակ որևէ ժողովրդի կառավարելու իրավունքից, որի անհրաժեշտությունը  պարտադրում  է  ոչ  միայն  Թուրքիան  հիմնովին  չեզոքացնել  Եվրոպայում, 
այլև Ասիայի այն երկրի հիմնովին վերափոխում, որն այժմ կոչվում է Թուրքիա»2։
Չգոհանալով իր գործունեության արդյունավետությունից՝ 1916 թ. Հ. Մորգենթաուն պաշտոնաթող է լինում, վերադառնում ԱՄՆ ու Նյու Յորքում հայանպաստ գործունեություն  ծավալում`  ԱՄՆ-ի  և  այլ  երկրների  հասարակությանը  ներկայացնելով  Հայկական  հարցը  և  Հայոց  ցեղասպանության  ժամանակ  Թուրքիայի  ու  նրան  հովանավորող տերությունների բռնած բացասական դիրքը։
Հ.  Մորգենթաուն  մահացավ  1946  թ.  նոյեմբերի  27-ին  և  թաղվեց  Էմանուէլ  տաճարում։
  Ի  նշան  երախտագիտության՝  Հայոց  ցեղասպանության  թանգարանին  կից 
հուշապատի  վերջնամասում,  ի  թիվս  այլ  մտավորականների  և  գործիչների,  ամփոփվել է նաև Հ. Մորգենթաուի շիրիմից բերված հողով սափոր։
Այսպիսով, ազգությամբ հրեա Հ. Մորգենթաուն, ով կոչված էր Թուրքիայում ԱՄՆ 
պետական-դիվանագիտական շահերն արտահայտելու և պաշտպանելու համար՝ չկարողացավ  անտարբեր  մնալ  Օսմանյան  կայսրությունում  հայերի  դեմ  կատարվող  ցեղասպանության նկատմամբ։
 Պատմաքաղաքական բարդ հանգամանքներում նա այն 
բացառիկ  քաղաքական  գործիչներից  էր,  որ  հավատարիմ  լինելով  մարդասիրության 
սկզբունքին՝  իր  առաքելությունը  ծառայեցրեց  հանուն  արդարության  և  քրիստոնյա 
ժողովուրդների ապրելու տարրական իրավունքների պաշտպանության։
 Իր օբյեկտիվ 
տեղեկություններով Հայոց ցեղասպանության մասին ճշմարտությունը աշխարհին հասանելի  դարձնելու,  հետագա  սերունդներին  գիտական  նյութ  տրամադրելու,  հայանպաստ  գործունեություն  վարելու  շնորհիվ  նա  մեր  ժողովրդի  կողմից  հիշվող  և  մեծարվող վառ անհատականություններից մեկն է։
Մերի Նաջարյան 
ՀԵՆՐԻ ՄՈՐԳԵՆԹԱՈՒԻ ՀՈՒՇԵՐԸ ՀԱՅՈՑ ՑԵՂԱՍՊԱՆՈՒԹՅԱՆ ՄԱՍԻՆ 
Բանալի բառեր՝ Հայոց ցեղասպանություն, Թուրքիայում ԱՄՆ դեսպան  
Հենրի Մորգենթաու, տեղահանություն, աքսոր 
։
