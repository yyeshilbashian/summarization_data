ՀՀ ԹԱՆԳԱՐԱՆՆԵՐՈՒՄ ԿԻՐԱՌՎՈՂ ԻՆՈՎԱՑԻԱՆԵՐԸ 
Թանգարանը մշակութային հաղորդակցության կարևոր օղակներից մեկն է ոչ միայն տեղի բնակչության, այլև տվյալ երկիր կամ տարածք այցելողների համար։
 Ուսումնասիրությունները ցույց են տալիս,  որ  թանգարանները  գրավչություն  են  ձեռք  բերում  հասարակության  աչքում,  երբ,  բացի  հավաքածուների  պահպանումից  ու  ցուցադրությունից,  մշակում  և  կիրառում  են  ինովացիաներ  կամ  նորարարություններ։
 Սրան զուգահեռ տարեցտարի առավել մեծ թվով թանգարաններ են ներգրավվում զբոսաշրջության ոլորտ՝ նպաստելով թանգարանների շուրջ զբոսաշրջային դեստինացիաների ձևավորմանը։
Թանգարաններում ինովացիաներ կիրառելու անհրաժեշտությունն առաջացավ արագ փոփոխվող 
հասարակական  պահանջների,  թանգարանների  շահույթի  ավելացման,  դիրքերը  պահելու  ու  ամրապնդելու նպատակով։
ՀՀ թանգարանների ուսումնասիրությունների արդյունքում առանձնացվել են առավել տարածված 
ինովացիաների ձևերը, որոնք նպաստում են թանգարանի այցելուների թվի ավելացմանը։
 Թեմայի համալիր  ուսումնասիրության  համար  նախ  հստակեցվել  են  «թանգարան»  և  «ինովացիա»  հասկացությունները,  ինովացիաների  առավել  տարածված  տեսակները,  ուսումնասիրությունների  հիման  վրա 
ներկայացվել է ՀՀ թանգարաններում կիրառվող ինովացիոն գործընթացները, կատարվել է դասակարգում և որոշվել դրանց ազդեցությունն այցելությունների թվի վրա։
«Թանգարանների և ՀՀ թանգարանային ֆոնդի մասին» ՀՀ օրենքի նախագծում [6] թանգարանը 
բնորոշվում  է  հետևյալ  կերպ`  «պատկերասրահ,  երկրագիտական  թանգարան,  տուն-թանգարան,  մատենադարան,  գանձարան,  արգելոց-թանգարան,  հուշարձան-թանգարան  և  այլ  մշակութային  կազմակերպություն,  որն  ունի  կանոնակարգված  թանգարանային  առարկաների  հավաքածու,  դրանց  պահպանության  և  ցուցադրության  կազմակերպման  համար  համապատասխան  շենք-շինություններ  կամ 
բացօթյա  ցուցադրության  հնարավորություն,  իրականացնում  է  գիտահետազոտական  գործունեություն,  կոչված  է  ծառայելու  հասարակությանը  և  նպաստելու  նրա  զարգացմանը,  հասանելի  է  հանրությանը և իրականացնում է սույն օրենքով սահմանված գործունեություն»։
«Ինովացիա»  հասկացության  տարբեր  սահմանումներ  կան,  սակայն  դրանցից  առավել  տարածված  են  հետևյալները.  Բ.  Թվիստն  ինովացիան  ներկայացնում  է  որպես  «գործընթաց,  որտեղ  գյուտը 
կամ  գաղափարը  ձեռք  է  բերում  տնտեսական  բովանդակություն»  [4,  39]։
  Բ.  Սանտոն  գտնում  էր,  որ 
«ինովացիան տնտեսական օգուտ ապահովող այնպիսի հասարակական, տեխնիկական, տնտեսական 
գործընթաց  է,  որը  գյուտերի  և  գաղափարների  գործնական  կիրառմամբ  հնարավորություն  է  տալիս 
ստեղծել  համեմատաբար  բարձր  հատկություններ  ունեցող  ապրանքներ  և  տեխնոլոգիաներ»  [6]։
Նշված թեմայով գիտական աղբյուրների ուսումնասիրություններն ընդհանրացնելով՝ կարող ենք ասել, 
որ ինովացիան որևէ գործընթացի արմատական կամ մասնակի փոփոխությունն է և դրա արդյունքում 
շահույթի ստացումը։
Ուսումնասիրությունների  արդյունքում  պարզ  դարձավ,  որ  ՀՀ  թանգարաններում  կիրառվող  ինովացիաներն  իրենց  բնույթով  տարբեր  են,  ուստի,  դրանք  ենթակա  են  դասակարգման  [8,  24]։
  Դասակարգումը կատարվել է հետևյալ չափանիշներով` 
  ըստ խորության` արմատական, ձևափոխվող, բարելավող, 
  ըստ  կատարվող  փոփոխությունների  խորության`  ցածր  մակարդակի  ինովացիաներից  անցում 
դեպի բարձր մակարդակի ինովացիաներ, 
  ըստ տարածվածության` եզակի և տարածված, 
  ըստ  գործունեության  ոլորտի`  կառավարչական,  սոցիալական,  արտադրական,  տեխնոլոգիական և այլն։
Քննարկենք վերոնշյալ ինովացիայի տիպերը և դրսևորումները ՀՀ թանգարաններում։
Գիտության  նվաճումները  թանգարանի  այցելուին  թույլ  են  տալիս,  որ  թանգարանում  երկար  ժամանակ էքսկուրսավարին լսելու փոխարեն աուդիոգիդերի միջոցով ընտրի այն լեզուն, որով ցանկանում 
է  ինֆորմացիա  ստանալ  և  ինքնուրույն  շրջել  թանգարանում։
  Վերջինս,  ինքնին,  արմատական  փոփոխություն  է  թանգարանի  գործունեության  մեջ,  որն  ունի  իր  դրական  և  բացասական  կողմերը։
  Երևան 
քաղաքի  թանգարաններում  նման  ինովացիայի  կիրառումը  կհեշտացնի  թանգարանի  ներքին  կառավարման և կազմակերպչական համակարգը, սակայն դրան զուգահեռ կհանգեցնի  թանգարանային 
աշխատողների  թվի  նվազեցմանը,  ինչն  այս  պարագայում  սոցիալական  խնդիր  կարող  է  առաջ  բերել։
Այնուհանդերձ,  այս  միջոցի  կիրառումը  կնպաստի  անձնակազմի  աշխատանքի  օպտիմալացմանը  և 
թանգարանի  նպատակներից  բխող  այլ  գործառույթների  իրականացմանը։
  Երևան  քաղաքի  պատմության թանգարանն իր հեռանկարային ծրագրերում նախատեսում է նման ինովացիա կիրառել։
Թանգարանային ցուցանմուշներին ծանոթանալ կարելի է նաև վիրտուալ այցելությունների շնորհիվ։
  Այսօր  համացանցը  թույլ  է  տալիս  վիրտուալ  այցելություններ  կատարել  թանգարաններում,  սակայն սահմանափակում է  դիտվող  ցուցանմուշների քանակը` դրանք որպես «խայծ» օգտագործելով և 
հետաքրքրություն  առաջացնելով  վիրտուալ  այցելուների  շրջանում  [9]։
  Պոտենցիալ  հաճախորդն  իրեն 
զգում է թանգարանի ներսում, «քայլում է թանգարանում», ստանում ցուցանմուշների ու պահվող իրերի մասին ինֆորմացիա, սակայն մասամբ, որն էլ նրան դրդում է հետագայում անձամբ այցելել թանգարան։
  Այս  փոփոխության  շնորհիվ  թանգարանների  այցելուները  նախքան  այցը  կարող  են  պատկերացում կազմել թանգարանի մասին։
 ՀՀ թանգարանների մեծ մասն ընդգրկված է այդ համակարգում։
Թանգարանային գործում ինովացիոն մեծ գործընթաց էր թանգարանային մարքետինգի և մենեջմենթի  կիրառումը,  որի  վառ  օրինակ  է  ֆանդրեյզինգը  կամ  դրամահավաքը  թանգարանների  համար։
Ֆանդրեյզինգը1 ոչ առևտրային մարքետինգի ուղղություն է, որն առաջին անգամ կիրառվել է ԱՄՆ-ում 
20-րդ դ. 60-ական թթ. [3, 67]։
 Մարքետինգային ճիշտ քաղաքականությունը նպաստում է արտաբյուջետային  ֆինանսական  միջոցների  ներգրավմանը։
  Կառավարչական  տիպի  այս  ինովացիաները  բավականին տարածում են գտել ՀՀ թանգարաններում։
 Մի շարք թանգարաններ ունեն նաև PR-բաժիններ, 
ներդրել են CRM-ի համակարգ, որի շնորհիվ էլ այցելու-թանգարան կապն ապահովված է։
 Այստեղ կարևորվում են ոչ միայն ծառայությունների մատուցման արտադրական և ֆունկցիոնալ որակները, այլև 
սպառողական որակը, որի վերահսկման համար թանգարաններն այցելուների հետ ապահովում են հետադարձ կապ (feedback), հաշվի են առնում այցելուների առաջարկները, դիտողությունները։
 Նման լավագույն  օրինակը  Երևան  քաղաքի  պատմության  թանգարանի  կողմից  անցկացված  հարցումներն  են` 
նախապես մշակված հարցաթերթիկներով։
Թանգարանային  գործում  մեծ  հեղաշրջում  առաջացրեց  թանգարանների  կողմից  առաջարկվող 
ծառայությունների  անվանացանկի  ավելացումը։
  21-րդ  դարի  թանգարանը  միայն  հնությունների  կամ 
պատմական  փաստերը  վկայակոչող  իրերի  ցուցասրահ  չէ,  այլ  նաև  մշակութային,  ճանաչողական, 
ուսումնական,  շատ  դեպքերում  էլ  կրթական  հաստատություն2։
  Նման  ինովացիաները  թանգարանին 
հնարավորություն  են  տալիս  չկորցնել  իր  դասական  առաքելությունը`  միաժամանակ  ավելացնելով  և 
ձևափոխելով մատուցվող ծառայությունների ցանկը։
«Թանգարանային  գիշեր»  միջոցառումը  համարվում  է  լայնամասշտաբ  ծրագիր  և  սոցիալական 
ինովացիա` հնարավորություն տալով հասարակությանն այդ օրն անվճար այցելել թանգարաններ։
 Այդ 
նախաձեռնությունն  էլ  առիթ  է  դառնում  նորարարությունների  կիրառման  համար։
  Միջոցառումը  հնարավորություն է տալիս այդ օրն անվճար այցելել ՀՀ-ի և ԼՂՀ-ի ավելի քան 100 թանգարաններ, հաղորդակից լինել ազգային արժեքներին։
Թանգարանների  մի  մասն  այցելուների,  հատկապես  զբոսաշրջիկների  համար,  կազմակերպում  է 
անիմացիոն ծրագրեր։
 Նման ծրագրերի կարելի է ականատես լինել հատկապես «Թանգարանային գիշեր» միջոցառման ժամանակ։
 Երևան քաղաքի պատմության թանգարանում այդ օրն էքսկուրսիաները 
վարում են նախապես բեմականացված ծրագրով՝ «պատմական անձինք»։
 Գարեջրի պատմության վերաբերյալ  միջոցառումն  իրականացնելու  համար  ընտրվել  էր  թատրոնի  արտիստներից  մեկը,  ով 
ստանձնել էր հույն պատմիչ, զորավար Քսենոփոնի դերը և վարում էր էքսկուրսիան [2]։
 Հովհ. Թումանյանի  տուն-թանգարանում  կազմակերպվում  է  Թումանյանի  հեքիաթների  բեմականացումը,  տարբեր 
խաղ-մրցույթները։
 Նմանօրինակ անիմացիաները գրավում են հարյուրավոր այցելուների, ինչի շնորհիվ 
էլ  Երևան  քաղաքի  թանգարաններում  միայն  «Թանգարանային  գիշեր»  միջոցառման  ժամանակ  այցելուների թիվը տարբեր թանգարաններում տատանվում է 1000-ից 6000-ի սահմաններում։
Հովհ.  Թումանյանի  տուն-թանգարանն  ամենաակտիվ  թանգարանների  շարքին  է  դասվում՝  իր 
առաջարկած  բազմաբովանդակ  ծառայությունների  շնորհիվ։
  Թանգարանին  կից  գործում  է  «Բզեզի 
դպրոց»  ամառային  ծրագիրը  նախադպրոցական  երեխաների  (4-6  տարեկան)  համար,  որը  հնարավորություն է տալիս օգնել հետագա ուսումնական պրոցեսում։
 Դասընթացի ընթացքում երեխաները ծա1 Հայերեն բառացի թարգմանությամբ նշանակում է ֆինանսական միջոցների ավելացում, աճ, դրամահավաք։
2 Նման օրինակ է Քուվեյթի բնագիտական թանգարանը, որտեղ առավոտյան ժամերին անցկացվում են կենսաբանության, աստղագիտության և այլ բնական գիտությունների վերաբերող դասընթացներ աշակերտների համար, իսկ երեկոյան ժամերին թանգարանը բաց է մյուս այցելուների համար (7, 34)։
նոթանում  են  թանգարանային  ժառանգության  հետ,  այցելում  են  այլ  թանգարաններ,  տարբեր  ճանաչողական  էքսկուրսիաներ  են  կազմակերպում  քաղաքում,  շաբաթական  մեկ  անգամ  հանդիպում  են 
որևէ մասնագետի հետ` պարուսույց, բժիշկ, նկարիչ և այլք, ովքեր զրուցում են երեխաների հետ իրենց 
մասնագիտությունից։
 Թումանյանի թանգարանը նաև գրքեր է հրատարակում` «Հասկեր» տարեգիրքը, 
Թումանյանի  և  նրա  ընտանիքի  կենսագրական  մանրամասնությունները`  «Հողերը  և  ընտանեկան 
պատմությունը»։
«Երկնքից  երեք  խնձոր  ընկավ»  հեքիաթասացության  և  բարբառի  փառատոնի  շնորհիվ  2013  թ. 
Ռիո դե Ժանեիրոյում ԻԿՕՄ-ի 23-րդ ժողովի ժամանակ Թումանյանի թանգարանը հռչակվել է աշխարհում տարվա հինգ ամենահայտնի թանգարաններից մեկը «Նոր նախագիծ» անվանակարգում [1]։
Ինովացիոն  ծրագիր  էր  «թանգարանային  համալսարան»  դասընթացների  կազմակերպումը,  որի 
ժամանակ զրույցներ են տեղի ունենում տարբեր ոլորտների շուրջ` ծովագնացությունից մինչև աստղաֆիզիկա,  առասպելներից  մինչև  նանոտեխնոլոգիաներ,  գենետիկայից  մինչև  գրականություն։
  Դասընթացները շաբաթական մեկ անգամ են լինում, որից հետո դպրոցականները ստանում են ավարտական 
հավաստագրեր թանգարանի կողմից։
«Թանգարանային գիշեր» միջոցառման ժամանակ թանգարանն իր հյուրերին դիմավորում է ոչ թե 
ստանդարտ տեսքով, այլ ներգրավում է երիտասարդների, որոնք ամբողջ օրվա ընթացքում թանգարանում  շրջում  են  Թումանյանի  հեքիաթի  հերոսների  կերպարով։
  Ամեն  անկյունում  կարելի  է  հանդիպել 
նման կերպարների, որոնք այցելուների հետ զվարճալի և ուսուցողական խաղեր են  խաղում։
 Նմանատիպ ինովացիաները գրավչություն են հաղորդում թանգարանին, ինչի շնորհիվ էլ այցելուների հոսքերն 
ավելանում  են։
  Թանգարանն  իրականացնում  է  «Բացառիկ  լրագիր»  թեմայով  թերթի  հրատարակությունը`  «Թանգարանային  գիշեր»  միջոցառման  համար,  որտեղ  ներկայացված  են  թանգարանի  տարեկան ծրագրերի մի մասը և նորությունները։
 Թանգարանում մեծ կիրառություն է ստանում 3D ձևաչափերի  օգտագործումը։
  Ձայնային  և  լուսային  էֆեկտների  շնորհիվ  փորձ  է  արվում  ցուցադրել  որոշ 
առարկաներ  ու  իրեր։
  Սակայն  աշխարհում  ինովացիայի  եզակի  օրինակ  է  Թումանյանի  հոլոգրաֆիկ 
պատկերի  ստեղծումը  3D  ձևաչափով  («Պատրանք  վերնատանը»),  որի  նախաձեռնությունը  Երևանում 
գտնվող Հովհ. Թումանյանի տուն-թանգարանինն է։
Երևան  քաղաքի  պատմության  թանգարանը  ևս  այս ոլորտում  իրականացնում  է  հետաքրքիր  միջոցառումներ՝ 3D անիմացիաներ՝ Երևան քաղաքի հատակագիծը դարձնելով շարժող օբյեկտների ամբողջություն։
 «Թանգարանային գիշեր» միջոցառման ժամանակ իրականացվում է նաև City Tour տարբերակով  միջոցառումների  շարք,  որի  ժամանակ  այցելուները  հնարավորություն  ունեն  քաղաքում  մի 
թանգարանից մյուսը շրջել ավտոբուսներով։
 Կրճատելով ժամանակն ու տարածությունը` օտարերկրյա 
հյուրերը  հնարավորություն  են  ստանում  ավելի  մեծ  թվով  թանգարաններ  այցելել  և  ծանոթանալ  մայրաքաղաքին։
Թանգարանի այլ սրահներում դպրոցի սաների կողմից բեմադրվում են տարբեր տոներ` Համբարձման  տոնը,  որն  ուղեկցվում  էր  հանդիսատեսի  անմիջական  մասնակցությամբ  (վիճակի  արարողությամբ)։
  Թանգարանի  թեմատիկ  սրահներից  մեկում  կազմակերպվել  էր  «Հանդիպում  1942  թ.  Երևանյան բնակարանում» խորագրով ցուցահանդես։
 Էքսուրսիա էր անցկացվում Հայկական կոնյակին նվիրված  ցուցափեղկի  շուրջ`  ներկայացնելով  Շուստովյան  գովազդը։
  Մարզերում  գտնվող  թանգարաններում` հատկապես Գյումրիի ու Վանաձորի, ևս իրականացվում են տարաբնույթ մշակութային, ժամանցային  ու  կրթական  ծրագրեր։
  Վանաձորի  կերպարվեստի  թանգարանն  իրականացնում  է  «Պատանի 
արվեստաբան» կրթական  ծրագիրը, որի հիմնական  նպատակն է կերպարվեստի պատմության վերաբերյալ  գիտելիքներ  փոխանցել  պատանիներին։
  Դսեղի  Հովհ.  Թումանյանի  տուն-թանգարանը  գովազդային վահանակների միջոցով հանրայնացրել էր Դսեղի շրջակայքը։
Ասլամազյան  քույրերի  թանգարանը  ստեղծել  է  խեցեգործության  կենտրոն`  տարբեր  տարիքային 
խմբերի համար։
 Մհեր Մկրտչյանի թանգարանը ստեղծել է կինոսիրողների ակումբ, որտեղ մասնակիցները ծանոթանում են կինոարվեստի հետ։
Հովհ.  Շիրազի  թանգարանը  ներկայացրել  էր  «Թանգարանը  որպես  այլընտրանքային  ուսումնառության  և  հաղորդակցության  տարածք»  ծրագիրը։
  Նմանօրինակ  ծրագրերը  տասնյակներով  են  և 
ապահովում  են  այցելուների  կայուն  հոսքեր։
  Այն  կարծրատիպը,  որ  թանգարան  կարելի  է  այցելել  մեկ 
անգամ, կոտրվում է ինովացիաների կիրառումից հետո։
 Այցելուներն ամեն տարի լինում են նույն թանգարաններում`  սպասելով  էլ  ավելի  հետաքրքիր  ու  նորարար  գաղափարների։
  Այս  մասին  են  վկայում 
«Թանգարանային գիշեր» միջոցառման ժամանակ կատարած հետազոտությունները, երբ թանգարանների այցելուների թիվը գերազանցում է մի քանի հազարը։
Այս  ամենից  էլ  եզրակացնում  ենք,  որ  թանգարանը  գիտակրթական  և  մշակութային  գործունեություն ծավալելով, աստիճանաբար դառնում է հասարակության լայն շերտերին հասանելի։
 Բավական է 
նշել այն հանգամանքը, որ թանգարանների այցելությունների թիվը 2000 թ. դրությամբ եղել է 964 հզ 
մարդ, իսկ 2012 թ.` 1949 հզ մարդ [5]։
 Կարելի է փաստել, որ 12 տարվա ընթացքում ավելի քան երկու 
անգամ  ավելացել  են  թանգարանների  այցելուների  թիվը`  ի  հաշիվ  Երևան  քաղաքի  այցելությունների 
թվի։
 2012 թ. «Թանգարանային գիշեր» միջոցառմանը ներգրավվել է Հայաստանի և Արցախի 62 թանգարան, այցելուների թիվը` 135 հազ., 2013 թ.՝ 89 թանգարան` 170 հզ այցելու, 2014 թ.՝ 100 թանգարան, ավելի քան 200 հզ այցելու։
Ուսումնասիրելով ՀՀ թանգարաններում կիրառվող ինովացիաները՝ կարելի է փաստել, որ դրանք 
իրենց  ազդեցությունն  են  ունենում  այցելությունների  թվի  վրա։
  Թանգարանային  ինովացիաները  մեծ 
մասամբ  կիրառվում  են  Երևան  քաղաքի  թանգարաններում,  ինչը  պայմանավորված  է  զբոսաշրջային 
հոսքերի ավելացմամբ, պոտենցիալ այցելուների թվաքանակով, ֆինանսական և մարդկային ռեսուրսների  առկայությամբ։
  Թանգարանային  առավել  ակնառու  ինովացիաներից  են`  սոցիալական  ինովացիաները  (հատկապես  «Թանգարանային  գիշեր»  միջոցառումը),  կառավարչական  ու  կազմակերպչական բնույթի ինովացիաները (թանգարանային մենեջմենթ` CRM)։
 Թանգարանային ինովացիաների կիրառումը թանգարանների զարգացման և գործառույթների ընդլայնման հնարավորություն է։
Չնայած դրան՝ այս ոլորտում ևս կան խնդիրներ, որոնց լուծման անհրաժեշտ քայլերից են. 
•  թանգարանների  կողմից  մատուցվող  ծառայությունների  անվանացանկի  ավելացում,  անձնակազմի  որակավորում,  գիտատեխնիկական  առաջընթացի  կիրառում,  որը  հնարավորություն 
կտա հնի ու նորի համադրությամբ ստեղծել այցելուների համար գրավիչ միջավայր, 
•  կատարած  գործառույթներիի  կատարելագործում`  կառավարման  եղանակով։
  Օպտիմալացնել 
անձնակազմի  աշխատանքը,  սահմանել  նպատակից  բխող  այլ  գործառույթներ,  ընդգրկել  անիմացիոն ծրագրերում,  
•  թանգարանների հնարավորություններն ընդլայնող փոփոխություններ, որոնք չեն ազդի թանգարանների  գործառույթի  վրա,  հայեցակարգային  փոփոխություն,  ուղղվածություն  դեպի  զբոսաշըրջիկը և այցելուն, 
•  թանգարանների  մասին  ինֆորմացիայի  ներգրավում  զբոսաշրջային  տեղեկատվական  կատալոգներում` շեշտելով դրանց բացառիկությունը, ընդգծելով գրավչությունը, 
•  թանգարանների ֆինանսավորման համակարգի ստեղծում, որը թույլ կտա լուծել առկա խնդիրները, այդ թվում՝ շենքային և գույքային պայմանների, 
•  թանգարան-այցելու կայուն կապի ստեղծում, որը հնարավորություն կտա անընդհատ կատարելագործել առաջարկվող ծառայությունների ցանկը։
Գրականություն 
1.  Թանգարանագիտական հանդես, տարեգիրք 2009, Երևան, 2009։
2.  Թանգարանագիտական հանդես, տարեգիրք 2011, Երևան, 2011։
3.  Հաջոյան Ռ., Նիկողոսյան Մ., Մարքետինգը զբոսաշրջության ոլորտում, Երևան 2011։
4.  Ղանթարջյան  Ս.,  Սարգսյան  Ա.,  Վենչուրային  և  ինովացիոն  կառավարում,  ուսումնական  ձեռնարկ, 
Երևան, 2006։
5.  ՀՀ սոցիալական վիճակը 2012 թ., ԱՎԾ տարեգիրք 2012։
6.  «Թանգարանների  և  ՀՀ  թանգարանային  ֆոնդի  մասին»  օրենքի  նախագիծ,  ՀՀ  Կառավարության  2014թ 
հուլիսի 31-ի № 777-Ն որոշում, http։
//www.gov.am/files/docs/1279.pdf։
9.  http։
//360yerevan.com/. 
Ամալյա Նավասարդյան 
ՀՀ ԹԱՆԳԱՐԱՆՆԵՐՈՒՄ ԿԻՐԱՌՎՈՂ ԻՆՈՎԱՑԻԱՆԵՐԸ 
Բանալի բառեր՝ թանգարան, ինովացիա, զբոսաշրջային դեստինացիա,  
սոցիալական ինովացիա, ֆանդրայզինգ, զբոսաշրջային հոսքեր 
։
