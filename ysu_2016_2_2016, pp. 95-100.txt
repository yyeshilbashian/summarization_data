ՀԱՅԿԱԿԱՆ ՀՆԱԳՈՒՅՆ ՏԵՂԱՆՈՒՆՆԵՐԸ Ն. ԱԴՈՆՑԻ  
«ՀԱՅԱՍՏԱՆԸ ՀՈՒՍՏԻՆԻԱՆՈՍԻ ԴԱՐԱՇՐՋԱՆՈՒՄ» ԳՐՔՈՒՄ 
Ն. Ադոնցի «Հայաստանը Հուստինիանոսի դարաշրջանում» մենագրության արժեքը պայմանավորված  է  հեղինակի  կողմից  ոչ  միայն  պատմաբանասիրական  վերլուծությունների  աննախադեպ  մեթոդների ընտրությամբ ու կիրառմամբ, այլև եզրակացությունների կուռ և համընդգրկուն բնույթով։
 Այսօր 
էլ՝  21-րդ  դարում,  հայ  և  օտարազգի  պատմաբաններն  ու  տեղանվանագետներն  իրենց  հետազոտությունները  կառուցում  են՝  ելնելով  Ն.  Ադոնցի  այս  երկի  հիմնադրույթներից։
  Ինչպես  ներածական  բաժնում  հեղինակն  է  նշում,  աշխատության  հիմքում  ընկած  են  որակով  ու  ծագումով  տարբեր  նյութեր՝ 
քաղված  ազգային  և  օտար  աղբյուրներից։
  Վիճելի  դեպքերում  գիտնականը  քննադատաբար  է  վերաբերվում  առկա  նյութերին`  անկախ  նրանց  ծագումից։
  «Մեր  աշխատության  նկատմամբ  մենք  համակված ենք այն գիտակցությամբ, որը կարող է արտահայտվել եվրոպական ֆեոդալիզմն ուսումնասիրողներից մեկի խոսքերով` für eine Zeit, in welcher die Quellen aus Fragmenten bestehen, wird niemand das 
allein Richtige gefunden zu haben glauben»1 (մի այնպիսի ժամանակահատվածի համար, երբ սկզբնաղբյուրները  հատվածական  են,  ոչ  ոք  չպետք  է  հավատա  ճշմարտությունը  միայնակ  բացահայտելու 
մտքին)։
  Այս  աշխատությունը  մեզ  հետաքրքրում  է  հատկապես  բանասիրական  դիտանկյունից.  Ն. 
Ադոնցի ուշագրավ ստուգաբանություններն ու տեղանվանագիտական անդնդախոր գիտելիքներն, անտարակույս,  ուսումնասիրության  մեծածավալ  նյութ  կարող  են  դառնալ,  այդուհանդերձ,  սույն  հոդվածում  մենք  կկենտրոնանանք  նրա  հետազոտության  տեղանվանագիտական  կողմի  վրա`  միըստմիոջե 
ասպարեզ հանելով հայկական հնագույն տեղանունները նշյալ դարաշրջանում։
Մինչ  Ն.  Ադոնցի  տեղանվանագիտական  վերլուծություններին  անցնելը  նշենք,  որ  «Հուստինիանոսի դարաշրջան» ասելով` Ն. Ադոնցը նկատի ունի ոչ միայն Հուստինիանոսի թագավորության տարիները,  այլև  անտիկ  պետականությունից  միջնադարյան  պետականությանն  անցնելու  շրջանն  ընդհանրապես։
  Այս  ժամանակաշրջանն  ուսումնասիրելով`  գիտնականը  ելակետ  է  ունեցել  նախևառաջ  հայոց 
պատմության համար վերջինիս ունեցած կարևորությունը։
Ն.  Ադոնցն  իր  աշխատությունը  բաժանել  է  երեք  հիմնական  մասերի՝  Արևմտյան  Հայաստան, 
Արևելյան Հայաստան և Նախարարության ծագումը։
 Մեր ուսումնասիրության նյութն առնչվում է, բնականաբար,  առաջին  երկուսին,  որոնց  քննությունն  էլ  մեզ  հանգեցրեց  հետևյալ  գծապատկերի  կառուցմանը՝ ի դյուրընկալումն ստորև կատարվող վերլուծությունների՝ 
ԱՐԵՎՄՏՅԱՆ ՀԱՅԱՍՏԱՆ 
ԱՐԵՎԵԼՅԱՆ ՀԱՅԱՍՏԱՆ 
1. Ինքնավար 
իշխանություններ 
Աշտիանենե 
Բալավիտենե 
Սոփենե 
Ծոփ 
1. Այրարատ 
2. Ներքին Հայք 
Խորձիանենե 
Պաղնատուն 
Մունձուր 
Դարանաղի 
Եկելեսենե 
Աղիւն 
Մանաղի 
Դերջան 
Կարին 
Շաղագոմ 
Սպեր 
2. Տուրուբերան 
1 Ադոնց Ն., Հայաստանը Հուստինիանոսի դարաշրջանում, Երևան, 1987, էջ 10։
Բասեն 
Գաբեղեանք 
Աբեղեանք 
Հաւունիք 
Արշարունիք 
Բագրևանդ 
Ծաղկոտն 
Վանանդ 
Խոյթ 
Ասպակունիք 
Տարաւն 
Արշամունիք 
Մարդաղի 
Դասնաւորք 
Տուարածատափ 
Դալառ 
Շիրակ 
Արագածոտն 
Նիգ 
Կոգովիտ (Կոգի 
հովիտ) 
Ոստան Հայոց 
Ուրծաձոր (Ուրծի 
ձոր) 
Արած 
Շարուր 
Հարք 
Վարաժնունիք 
Բզնունիք 
Երեւարք 
Աղիովիտ 
Ապահունիք 
Կոգի 
Խորխոռունիք 
3. Փոքր Հայք 
Օրբալիսենե 
Հայթուլանե 
Հայրեթիկե 
Օրսենե 
Սիներվա 
Ազիրիս 
Վարսապա 
Օրսա ևն 
3. Վասպուրական 
II շարք 
I շարք 
III շարք 
Ռշտունիք 
Տոսպ 
Բոգունիք 
Բուժունիք 
Առնոյոտն 
Անձևացիք 
Տրպատունիք 
Ակե 
Մեծ Աղբակ 
Անձախի ձոր 
Արճիշակովիտ 
Առբերանի 
Գառնի մինչև 
Կոգովիտ 
Երվանդունիք 
Մարդաստան 
Արտազ մինչև 
Կոգովիտ 
Թոնրավան 
Ճուաշ-ռոտ 
մինչև Արաքս 
Տեղի սահմանափակությամբ պայմանավորված՝ նշված տեղանունների մասին Ն. Ադոնցի վկայությունները կզետեղենք ընտրության սկզբունքով։
Կայսրությունն  Արևմտյան  Հայաստանում  տարբերում  էր  հողերի  երեք  շրջան՝  կախված  նրանից, 
թե  ինչ  աստիճանի  էր  նրանց  ենթակայությունը  կայսերական  իշխանությանը՝  ինքնավար  իշխանություններ,  Ներքին  Հայք  և  Փոքր  Հայք։
  Առաջինները  գտնվում  էին  Հայաստանի  հարավում`  Տիգրիսի  և 
Եփրատի միջև։
 Մեծ կամ Ներքին Հայքից տարբերելու համար Հուստինիանոսը նրանց տալիս է Մյուս 
Հայք  անունը։
  Այսպես՝  Աշտիանենեն  և  Բալավիտենեն  հայկական  Հաշտյանքն  ու  Բալահովիտն  են։
Բալահովիտ  հայերեն  նշանակում  է  բալի  հովիտ`  բալ  և  հովիտ  բառերից։
  Դրանից  երևում  է,  որ  տեղի 
անունն  իսկապես  Բալ  է,  որից  առաջ  է  գալիս  Բալու  սեռական  հոլովաձևը։
  Թերևս  Աշտի-անե-ն  կապ 
ունի Աշտի-շատ-ի հետ։
Հաջորդը Սոփենե, Անզիտենե և Սոփանենե, ինչպես նաև Անգելենե կոչվող տարածքն է, որ ավելի հին ժամանակներում, ըստ գիտնականի, հայտնի է եղել Սոփենե ընդհանուր անունով։
Հայկական  Ծոփք-ը  թուրքերեն  այժմ  կոչվում  է  Գյոլջեկ,  ինչպես  Ն.  Ադոնցն  է  փաստում։
  Այն  մի 
փոքրիկ ալպյան լիճ է՝ Խարբերդից ոչ հեռու։
 Ըստ Ն. Ադոնցի՝ Hore berd-ն էլ հավանաբար կարող է համեմատվել  Khar-berd-ի  հետ։
  Խարբերդը  գտնվում  էր  Անզիտենեում`  Ալելուա  դաշտում.  այստեղ  էր 
գտնվում նաև Շամուշատ-ը։
 Ալելուա դաշտը, ըստ Ն. Ադոնցի, համապատասխանում է այն դաշտին, որ 
հին հեղինակները կոչում էին Գեղեցիկ, որտեղ էլ գտնվում էր Արսամոսատ քաղաքը։
 Ն. Ադոնցը նշում 
է, որ այդ փաղաքշական անվանն արժանի է Խարբերդի դաշտավայրը, որը նույնիսկ իր՝ Ն. Ադոնցի ժամանակ էլ աչքի էր ընկնում բերրիությամբ ու բնակչության խտությամբ։
 Թուրքերեն այն կոչվում է Օլուօվա, այսինքն` Մեծ դաշտ, բայց ակներև է, որ Օլու-ն ծագում է հին Ալելուա անունից, որը պարզապես 
իմաստավորվել է թուրքական լեզվամտածողությամբ։
Շահունյաց  Ծոփքը,  ըստ  Փավստոսի,  գտնվում  էր  Անզիտենեի  և  Մուզուրի  միջև։
  Աշխարհացույցում Ծոփքն այն գավառն է, որ ընկած է «Պաղնատունից և Բալահովիտից արևմուտք, այսինքն` համապատասխանում  է  Շահունյաց  Ծոփքին։
  Հետաքրքրական  է,  որ  Պտղոմեոսն  էլ,  Սոփենե  ասելով,  հասկանում է միայն Փոքր Սոփենեն»1։
Ըստ Ն. Ադոնցի՝ Ծոփքը մեր թվարկությունից շատ առաջ հայտնի էր Supani անունով։
 Նախահայկական Supani տեղանունն անցել է հայոց լեզվին Ծոփք ձևով, որի մեջ վերջին ք-ն ani-ի պարզ համարժեքն է, որ հայերից առաջ  այդ երկրում ապրող բնիկների լեզվում հոգնակիի նշանն էր։
 Supani անվանումը, Ն. Ադոնցի համոզմամբ, հարազատորեն պահպանվել է ասորական Sofan-aje ձևում։
Սոփանենեի մի մասը կոչվում էր Անգելենե։
 Ն. Ադոնցը կարծում է, թե նրա ծագումը վերաբերում է 
Սոփենեի տրոհումից հետո ընկած ժամանակաշրջանին և առաջացել է Մեծ Ծոփքից ճիշտ այնպես, ինչպես Անզիտենեն՝ չտրոհված Սոփենեից։
Ն. Ադոնցի վկայմամբ՝ Արշակունիների նախկին կալվածքների մի մասը, որ շրջանցվում էր Եփրատի վերին հոսանքով և հետագայում դարձավ Հռոմեական կայսրության ժառանգությունը, կազմում էր 
Մեծ կամ Ներքին Հայքը։
 Նրա գավառներից Պաղնատունն իր անունն ստացել է Պաղին կամ Պաղան 
գլխավոր քաղաքից։
 Պաղին-ի կողքին, Ն. Ադոնցի վկայմամբ, գտնվում էր Մուզուր գավառը, որից հյուսիս՝ Եփրատի վրա, կողք կողքի ընկած էին Դարանաղին և Եկեղյաց գավառը։
 Դարանաղին գրավում 
էր Քյոմուր գետի հովիտը, իսկ Եկեղյաց գավառը՝ հարևան հարթավայրը։
Դերջան-ի  անվանումը  պահպանվել  է  տաճկական  Թերջան  կազայի  անվան  մեջ,  որի  գլխավոր 
քաղաքն է Մամախաթունը։
Աղիւն-ը հայ մատենագրության մեջ հայտնի է միայն Աշխարհացույցից, ընդ որում մի քանի ընթերցումներում կարդացվում է Առիւծ։
Ըստ Ն. Ադոնցի` Շատգոմ-ից բացի` մնացած անունները նախահայկական ծագում ունեն։
Ստրաբոնը, ինչպես Ն. Ադոնցն է նշում, Ակիլիսենե-ն տեղադրում է Եփրատի ձախ ափին։
 Իր կազմությամբ ak-ilis-ene-ն հարազատ daran-ali-ին, man-ali-ին, mard-ali-ին, այսինքն` բաղկացած է Ake-ից և 
1 Ադոնց Ն., էջ 50։
ali-ից` *ակե-աղի։
 Հունարեն ilis ձևում վերջին s-ն համապատասխանում է կա՛մ հայերեն ց-ին, resp. նախագրաբարյան  սեռական  հոլովի  ս-ին,  կա՛մ  հայցական  հոլովի  ս  ձևույթին։
  Մի  շարք  աշխարհագրական տեղանուններ, ըստ Ադոնցի, ունեն ali ածանցը։
 Նրանց շարքին է պատկանում նաև Աղիւն-ը, ինչպես և Analibna, Analiba կամ Analibla-ն։
 Ն. Ադոնցը կարծում է, որ An-alibna ձևի վերջին մասում չի կարելի չտեսնել հայերեն աղիւն-ը, որտեղ ւ-ը սկզբնական բ-ի փափկացումն է։
 Իսկ ի՞նչ է նշանակում ali-sը։
 Ըստ Հովհաննես Երզնկացու՝ Դարան-աղի-ն առաջ է եկել այդ գավառում եղած աղի քարանձավներից,  բայց  Ն.  Ադոնցը,  մտածելով,  որ  դա  ժողովրդական  ստուգաբանություն  է,  քիչ  հավանական  է  համարում, որ alis-ն առաջացած լինի հայերեն աղի բառից. ըստ նրա՝ ավելի ճիշտն այն է, որ *ali ածականակերտ ածանցը նախագրաբարյան ծագում ունի և համազոր է գրաբարյան –եղ-ին։
 Ըստ այդմ՝ Մարդաղի պարզապես նշանակում է Մարդ-յան, Ման-աղի՝ Մանյան, Ակ-իլիսենե՝ Ակիյան։
 Ավելի ճիշտն այն է, 
որ *ali ածականակերտ ածանցը նախագրաբարյան ծագում ունի և համազոր է վրացական ელი-ին ու 
գրաբարի եղ-ին. ըստ այդմ՝ Մարդ-աղի պարզապես նշանակում է Մարդ-յան (գավառ), Ման-աղի` Մանյան, Ակ-իլիսենե` Ակիյան։
Դերջան-ը պահպանվել է ներկայիս Տերջան ևԴերսիմ ձևով։
 Դերսիմ-ի մի փոքրիկ շրջանը կոչվում 
էԿողլիջան։
 Ն. Ադոնցի կարծիքով՝Դերսիմ-ն ու Կողլիջան-ը հայկական Դերջան-իև Եկեղեք-ի, ինչպես և 
միջնադարյան  Կելցեն-ի  (*եկե-լես-ական-ից,  հմմտ.  Երզինջան  *Երիզականից)  արաբա-պարսկական 
ձևերն են։
Եփրատի  արևմտյան  ափին  գտնվող  հայկական  հողերը  հին  ժամանակներից  ի  վեր  կոչվում  էին 
Փոքր  Հայք։
  Ն.  Ադոնցի  կարծիքով՝  Փոքր  Հայքի  Օրսա  քաղաքն  ականները  սխալմամբ  մոտեցնում  են 
Orsdara-ին։
  Գիտնականը  հավանական  է  համարում,  որ  իր  անվան  համար  Օրսենե-ին  է  պարտական 
նաև  բյուզանդական  թեմերից  մեկը`  Խարսիան-ոն-ը,  որն  այդպես  էր  կոչվում  նույն  թեմում  գտնվող 
Խարսիան ամրոցի անունով։
 Ն. Ադոնցը հավելում է, որ վերջինիս դիրքը ստույգ հայտնի չէ, և անհաջող 
փորձ է կատարվել այն մոտեցնելու Karissa, Garsi-ին, որ գտնվում է Ամասիայից ոչ հեռու։
 Ըստ Ն. Ադոնցի`  կարիք  չկա  Խորսիան-ը  տանել  հասցնել  մինչև  Պտղոմեոսի  Օրսա-ն։
  Փոքր  Հայքի  գավառներից  էր 
նաև Վարսապա-ն։
 Արաբ աշխարհագիրներից ոմանք առաջարկում են կարդալ Վարպասա` այն Արաբիսոն-ի հետ նույնացնելու համար, ուրիշներն առաջարկում են Սարսապա։
 Ըստ Ն. Ադոնցի՝ եթե հնարավոր  է  Վարսապա-ի  փոխարեն  Սարասպա  ընթերցումը,  ապա  ավելի  հիմնավոր  է  այն  նույնացնելԿուրու-չայ  գետի  վրա  գտնվող  նույնպես  Սարսապ  կոչվող  գյուղի  հետ։
  Ինչ  վերաբերում  է  Orsa-ին, 
ապա  կասկածից  դուրս  է,  որ  այն  գտնվում  էր  Օրսենե-ում՝  անկախ  նրանից`  կընդունենք  նրա  նույնությունն այժմյան Խորսանա գյուղի հետ, թե ոչ։
 Տեղագրական տեսակետից, ըստ նրա, Խորսանա-ն ավելի 
հարմար է Փոքր Հայքում գտնվող Օրսա քաղաքին, քան Օսդարա-ն, որ գտնվում է նրա սահմաններից 
դուրս։
Անցնենք Արևելյան Հայաստանի տեղանունների քննությանը։
 Հայաստանի արևելյան կամ պարսկական  մասը  հայոց  պատմության  մեջ  ունեցած  իր  դիրքով  ու  նշանակությամբ  էապես  տարբերվում  է 
Արևմտյան  Հայաստանից։
  Բյուզանդական  աղբյուրներում  Արևելյան  Հայաստանը  սովորաբար  կոչվում 
է Պարսկահայք։
Արևելյան  կամ  մարզպանական  Հայաստանի  ծայրամասային  նահանգները`  Սյունիքը,  Մոկքը  և 
Տայքը, գտնվում էին Սյունյաց, Մոկաց և Մամիկոնյան իշխանական տների ձեռքին։
 Մյուս տոհմերը տեղադրված էին հիշյալ նահանգների միջև ընկած տարածքի վրա։
 Ըստ Աշխարհացույցի՝ այդ տարածքը 
բաժանվում  էր  երեք  մեծ  երկրների`  Այրարատ,  Տարուբերան,  Վասպուրական։
  Այրարատում  Աշխարհացույց-ը  հաշվում  է  16  ստորաբաժանում  կամ  գավառ,  որոնք  բերված  են  աղյուսակում։
  Դրանցից 
Շիրակն զբաղեցնում էր Ախուրյան գետի հովիտը` Վանանդի և Այրարատի միջև և Ն. Ադոնցի ժամանակ արդեն կոչվել է Շորագյալ, հայերեն` Շիրակ-գավառ կամ Շիրակ-ավան անունից։
Բասեան-ը,  որ  հետագայում  կոչվել  է  Բասեն,  տարածվում  էր  Արաքսի  ակունքների  մոտ,  մինչև 
Սալքորա գյուղը, այսինքն, ինչպես Ն. Ադոնցն է նկատում, գրեթե մինչև ռուս-թուրքական սահմանը։
Կենտրոնական երկրորդ նահանգը` Տարուբերանը, ըստ Աշխարհացույցի, նույնպես կազմված է 16 
գավառներից, որոնցից իր  հնությամբ ու նշանակությամբ առավել կարևորը, ըստ Ն. Ադոնցի, Տարոնն 
է,  որին  հարում  էին  Արշամունիք  և  Ասպակունիք  գավառները։
  Առաջինի  անվանումն  առաջացել  է  Արշամ-ից,  որը,  ամենայն  հավանականությամբ,  կապ  ունի  Արշամաշատ  քաղաքի  հիմնադրի  հետ։
  Արշամունիքի  նման  Ասպակունիքը  նույնպես  ունի  միայն  աշխարհագրական  վայրի  նշանակություն  և  Աշխարհացույցում այդպես էլ կոչվում է` Ասպակունեաց կիրճ։
 Ասպակունիք-ը Խոյթին հարևան լեռնային 
հովիտներից մեկն է, որն ընկած է Կարա-սու գետի (հին Մեղրագետ) ձախ կողմում՝ Խանդոշ լեռներում` 
Սասունի դիմաց։
 Ապահունիք-ն ընկած է Մասիք մեծ լեռան ստորոտում։
 Այստեղ գտնվում էր Աղիորսք 
բնակավայրը։
 Ըստ Ն. Ադոնցի` Աղիորսք քաղաքը գործածվում է հին իմաստով` որսի համար հատկացված  ցանկապատ  վայր։
  Փավստոսի  երկում  կոչվում  է  Աղոյ-հովիտ,  իսկ  Աշխարհացույց-ում`  Աղիտովիտ։
 Աղիորսք-ից դեպի արևմուտք, Ն. Ադոնցի վկայմամբ, լճափնյա շերտի ուղղությամբ տարածվում 
էր Բզնունիքը։
Կոր գավառը Բզնունիքի մի մասն է ճիշտ այնպես, ինչպես Աղիովիտը` Ապահունիքի։
 Մանազկերտից  ցած,  ձախ  կողմից  Արածանիի  մեջ  թափվում  է  Կոր-սու  գետակը,  որ  սկիզբ  է  առնում  Բուլամա 
փոքրիկ լճից. Ն. Ադոնցը ենթադրում է, որ հենց այդտեղ էր գտնվում հին Կորը։
 Մնացած գավառներից 
Երևարք-ը  գտնվում  էր  լճի  հարավային  ափին`  Աղձնիքի  հարևանությամբ։
  Մարդաղի-ն  գրավում  էր 
Արաքսի ակունքները` Բինգյոլի հյուսիսային լանջերում։
 Նրանից դեպի արևելք` Վարաժնունիքի և Հարքի վերևում, հերթով գալիս էին Դասնավորը, Տավարածատափը և Դալառը, որ տարածվում էին մինչև 
Արածանի գետը։
Երրորդ կենտրոնական նահանգը՝ Վասպուրական աշխարհը, ըստ Աշխարհացույցի, կազմված էր 
35 գավառներից, թեև այնտեղ, ըստ Ն. Ադոնցի, բերված են միայն 32-ի անունները, իսկ նկարագրված 
են միայն 18-ը։
 Այդ գավառները նկարագրելիս Աշխարհացույց-ը հետևում է որոշակի սկզբունքի` թվարկումն սկսում է  հարավից հյուսիս` երեք շարքով։
 Այս  գավառների տեղը մեծամասամբ հայտնի է գիտնականին.  Ռշտունիք-ը՝  Ոստան  կենտրոնով,  Վանա  լճի  հարավ-արևելյան  ափերն  է,  Տոսպ-ը՝  Վանի 
շրջակայքը,  Արճիշակովիտ-ն  ընկնում  է  Վանից  հյուսիս`  Արճակ  լճի  և  նրա  կողքից  հոսող  Մարմետ 
գետի  շրջանում։
 Արճիշակովիտ-ի՝ Ն. Ադոնցի ժամանակաշրջանի անունն է Արճակ, որ հին Արճիշակ-ի 
համառոտ ձևն է` Արճէշ-ի նվազական ձևը։
 Արճեշ-ը Վանա լճի հյուսիսային անկյունում գտնվող քաղաք 
է։
 Հնում այդ անունն էր կրում նաև լճի մի մասը` Արճեշի ծոցը, իսկ ապա նաև ամբողջ լիճը։
 Ն. Ադոնցը 
հավանական է համարում, որ Արճեշ-ը հայերից առաջ գոյություն ունեցող բնակչության լեզվով առհասարակ նշանակել է լիճ։
Երկրորդ  շարքի  սկզբի  գավառները`  Բուժունիք-ը  և  Անձևացիք-ը,  ընկած  էին  Բոհտան  կամ 
Արևելյան Տիգրիս գետի վերին հոսանքի վրա։
 Անձևացիք-ից հարավ ընկած էին Բուժունիք-ը և Առնոյոտն-ը,  իսկ  դեպի  հյուսիս`  Խոշաբ  գետի  վերին  հոսանքի  վրա,  որի  հովիտը  կոչվում  էր  Հայոց  ձոր, 
Տրպատունիք-ը և Երվանդունիք-ը, իսկ Արճակ լճից մինչև Արտազ տարածվում էր Մարդաստան-ը։
Գավառների երրորդ շարքը տարածվում է Զավ գետի ակունքներից դեպի Արաքս. դրանք են Աղբակ-ը, որ ներկայիս Աղբակի կազան է՝ Բաշկալա քաղաքով, սրանից դեպի հարավ` Ակե-ն, դեպի հյուսիս`  Անձախիձոր-ը՝  Կոտուր`  հին  Կոտոր  գետի  վրա  համանուն  քաղաքով,  նրա  կողքին՝  Կոտուր-ից 
արևմուտք, Թոնրավան-ն է` Նկան, Ն. Ադոնցի ժամանակվա Նագան ամրոցով։
 Այստեղ է գտնվում նաև 
մի ուրիշ պատմական ամրոց` Սևանը, որ կանգնած էր Լիմբի ձորում։
Ամփոփելով  Ն.  Ադոնցի  վկայությունները  հայկական  հնագույն  տեղանունների  վերաբերյալ՝  իրավամբ, նշում ենք. Ա. «Հայաստանը Հուստինիանոսի դարաշրջանում» երկը տեղանվանագիտական անփոխարինելի  շտեմարան  է։
  Բոլոր  տոհմանուններն  ուղղակի  դառնում  էին  տեղանուն,  ամենից  առաջ՝ 
խոշոր բնականուն՝ աշխարհի կամ գավառի անուն, որը տվյալ տոհմի բնօրրանն էր, ապա բնականունից  ծնվում  էին  և  փոքր  նույնանուն  բնականուններ՝  բերդերի,  շեների,  ավանների  և  այնտեղ  գտնվող 
վանքերի անուններ, զուգահեռաբար նաև՝ խոշոր ֆիզիկա-աշխարհագրական միավորների անուններ՝ 
լեռների,  որոնք  իշխանության  բարձր  և  անառիկ  լինելու  խորհրդանիշն  են,  լճերի  և  գետերի,  որոնք 
տվյալ  տոհմի  տնտեսական  հզորության  և  պաշտպանվածության  երաշխավորն  էին,  իսկ  վերջում  արդեն  ուղիղ  կամ  ածանցների  հավելմամբ՝  ձորերի,  դաշտերի,  լեռնանցքների  և  վտակների  անուններ, 
այսինքն՝  տոհմանուն  տեղանվանահիմքը  հույժ  արդյունավետ  արմատ  էր  վաղնջական  շրջաններում 
ածանցմամբ  և  բառաբարդմամբ  նոր  տեղանունների  կազմության  համար։
  Բ.  Երբ  դիտարկում  ենք 
պատմական  հատուկ  այն  փաստաթղթերը,  որոնք  կոչվում  են  գահնամակներ  և  զորանամակներ,  իսկ 
դրանք նախարարական անվանացուցակներ են, որտեղ նշված է տվյալ տոհմի  բարձը՝ դիրքը, պետական-իշխանական աստիճանակարգության մեջ և նրան պատկանող զորաքանակը՝ հեծելազորը և ընդհանրապես այրուձին, ապա տեսնում ենք, որ դրանք բոլորն անխտիր աշխարհագրական միավորների 
անվանումներ են՝ ամրագրված տարբեր ժամանակների քարտեզներում։
 Այդ գահնամակների և զորանամակների  մանրակրկիտ  հետազոտության  հեղինակ  Ն.  Ադոնցն  իր  այս  աշխատության  մեջ  ցույց  է 
տալիս նախարարական անունների և նրանց պատկանող հողերի անունների հայելային կապը, որի հիման վրա վերականգնում է նաև իր քննած ժամանակներում վերացած նախարարական տոհմերի հետքերը՝ ըստ պահպանված տեղանունների1։
 Մարդկային զարմը կարող է անհետանալ, ձուլվել և կլանվել 
ավելի խոշոր և մարտունակ ազգությունների կողմից, բայց նրանց անուններից ծագած տեղանուններն 
ավելի  երկարակյաց  են,  ուստի,  նրանց  հիման  վրա  հնարավոր  է  ուրվագծել  տվյալ  տարածքի  տերերի 
ազգաբանությունը, զորօրինակ՝ հայ հին մատենագրության մեջ վերոհիշյալ Արշամունիք-ը համարվում 
է  աշխարհագրական  եզր  Տարոնի  կազմում՝  գավառանուն,  որի  տարածքը  Ե  դարում  պատկանում  էր 
Մանդակունյաց նախարարական տոհմին, բայց Ն. Ադոնցը ենթադրում է, որ այս տեղանունը ծագում է 
Արշամ անձնանունից, որն ամենայն հավանականությամբ կապ ունի Խարբերդի մոտ գտնվող Արշամաշատ  քաղաքի  հիմնադրի  հետ։
  Տարոնի  արևմուտքում  գտնվող  Նեմրութ  լեռան  մոտ  հայտնաբերվել  է 
արձանագրություն, որտեղ կա հիշատակություն Արշամ թագավորի մասին։
 Ըստ որոշ աղբյուրների՝ նա 
1 Ադոնց Ն., էջ 266- 432։
Տիգրան Բ-ի եղբայրն էր։
 Այս փաստերն իրար կապելով՝ Ն. Ադոնցը եզրակացնում է. «Ըստ երևույթին 
հին ժամանակներում Եփրատի հովտում եղել է Արշամունյաց իշխանական տոհմը. սրանց հաջորդները 
Բինգյոլի ստորոտում, այսինքն՝ այն վայրում, որ պահել է նրանց անունը, շարունակել են իրենց գոյությունը բավական համեմատաբար երկար ժամանակ»1։
 Նույն կարծիքին էր նաև Գր. Ղափանցյանը, որն 
ավելի հեռուն էր գնում՝ պահպանված տեղանվան հիման վրա վերականգնելով ոչ միայն վերացած նախարարական տոհմանունը, այլև նրանց ազգային արմատները։
 Ելնելով Հայքում նրանց հաստատման 
ժամանակից,  հիշատակման  աղբյուրներից,  նաև  հնչյունական  կառույցից՝  նա  Մանդակունիներին, 
Սլկունիներին,  Արշամունիներին  համարում  է  հայացած  խեթական  վերաբնակներ,  որոնք  հաստատվել 
են  Տարոնից  հյուսիս-արևմուտք  ընկած  տարածքներում2։
  Գ.  Եթե  անձնանվան  կամ  ցեղանվան  հետ 
տվյալ տեղանվան աղերսները չեն համոզում, պետք է փնտրել տվյալ ժամանակի դիցարանի աստվածների անունների հետ զուգակցումներ, որովհետև այդ փուլում անվանադրման համար լուրջ գործոն էր 
նաև  երկնային  պաշտպանությունը,  գերբնական  ուժերի  դերը։
  Թեև  նշենք,  որ  խոշոր  բնականունների 
պարագայում՝  երկրանուններ,  գավառանուններ  և  այլք,  հիմնադիր  ցեղի  անվանումն  առավել  վճռորոշ 
է,  քան  աստվածներինը։
  Դ.  Հայկական  հնագույն  տեղանունների  ստուգաբանական  համակարգը  Ն. 
Ադոնցի  կողմից,  թեև  տրված  է  շատ  կուռ  ու  հստակ,  այդուհանդերձ  մեզ  վիճելի  է  թվում  Ակիլիսենե 
տեղանվան առթիվ հեղինակի դիտարկումը, թե *ali (ալի) ածականակերտ ածանցը նախագրաբարյան 
ծագում ունի և համարժեք է գրաբարյան –եղ ածանցին։
 Առաջին հայացքից այս մոտեցումը ճշգրիտ է, 
քանի դեռ հեղինակը չի բերում օրինակներ. ըստ նրա՝ Մարդ-ալի-ն վերոնշյալ օրինաչափությամբ, այսինքն՝  ածականակերտ  –ալի  ածանց  ունենալով,  համարժեք  է  Մարդ-յան-ին,  Ման-ալի-ն՝  Ման-յան-ին։
Մեր  կարծիքով,  գրաբարյան  –եղ-ը,  ցույց  տալով  որևէ  հատկանիշի  շատ  լինելը,  չի  կարող  համարժեք 
լինել ածականակերտ –յան-ին։
 Հետևաբար Ն. Ադոնցի հիշատակած *ali (ալի)-ն կա՛մ համարժեք չէ գրաբարյան –եղ-ին, կա՛մ համարժեք լինելով՝ վերոնշյալ Մարդ-ալի և Ման-ալի տեղանունների համարժեքները  պետք  է  լինեն  ոչ  թե  Մարդ-յան  և  Ման-յան,  այլ  Մարդ-եղ  և  Ման-եղ։
  Ե.  Ն.  Ադոնցը  երկում  միևնույն տեղանունը մի դեպքում կոչում է Մունձուր, մյուս դեպքում՝ Մուզուր։
 Նկատի ունենալով նձ>զ ոչ 
հաճախադեպ անցումը հայերենում, որն ի հայտ է եկել նաև այս երկում, կարծում ենք, որ գրաբարի ես 
անձնական դերանվան հայցականը՝ զիս-ը, առաջացել է ոչ թե ուղղականից, ինչպես նշված է գրաբարի 
դասագրքերում, այլ տրական ինձ-ից, որի նձ-ն հայցականում դարձել է զ՝ ինձ>իզ։
 Վերջինիս ավելանալով հոլովակերտ զ նախդիրը՝ առաջընթաց տարնմանմամբ վերջին զ-ն դարձել է ս՝ զիզ> զիս։
Վանուհի Բաղմանյան 
ՀԱՅԿԱԿԱՆ ՀՆԱԳՈՒՅՆ ՏԵՂԱՆՈՒՆՆԵՐԸ Ն. ԱԴՈՆՑԻ  
«ՀԱՅԱՍՏԱՆԸ ՀՈՒՍՏԻՆԻԱՆՈՍԻ ԴԱՐԱՇՐՋԱՆՈՒՄ» ԳՐՔՈՒՄ 
Բանալի բառեր՝ Ն. Ադոնց, տեղանուն, ստուգաբանություն, աշխարհագրական դիրք 
։
