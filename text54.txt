Գերմեծ ինտեգրալ սխեմաների (ԳՄԻՍ) նախագծման կարեւոր
փուլերից է բնութագրիչ պարամետրերի չափումը եւ ստուգումը։
 ԳՄԻՍների ֆունկցիոնալությունն ապահովելու համար նրանցում կիրառվում
են թե՛ թվային, թե՛ անալոգային սխեմաներ։
 Դրանց ստուգումը նախագծման փուլում կազմակերպելու համար շատ դեպքերում նպատակահարմար է առանձնացնել անալոգային եւ թվային ենթահանգույցնե426ԻՆՖՈՐՄԱՏԻԿԱ
րը՝ դրանց յուրահատուկ ստուգումներն ու չափումներն ապահովելու
համար։
 Թվային սխեմաների ստուգման համար, տեխնոլոգիաների
զարգացմանը զուգընթաց առաջ են եկել տարբեր միջոցներ, որոնք
թույլ են տալիս որոշակի ճշտությամբ կատարել թվային ենթահանգույցների պարամետրերի չափումները՝ նախապես մշակված գրադարանների օգնությամբ [1]։
 Անալոգային ենթահանգույցների դեպքում
ստուգումները սովորաբար կատարվում են մոդելավորման գործիքների օգնությամբ՝ սիմուլյացիաների միջոցով [2-3]։
Թվային հանգույցներ եւ դրանց ստուգման միջոցները։
 Թվային
հանգույցների նախագծումը հիմնականում կատարվում է ավտոմատացված նախագծման գործիքների միջոցով, քանի որ այդ հանգույցներում, ի տարբերություն անալոգային սխեմաների, ազդանշանների
համար օգտագործվում են երկու ակտիվ մակարդակներ՝ տրամաբանական “1” եւ “0” մակարդակները։
 Դրանք սովորաբար նկարագրվում
եւ նախագծվում են կիրառելով մոդելավորման համար նախատեսված
լեզուներ (Verilog) [4]։
 Ավտոմատացված նախագծման գործիքների օգնությամբ այդ նկարագրերից սինթեզվում են համապատասխան սխեմաները՝ նախապես նախագծված գրադարանների միջոցով։
 Որի
արդյունքում թվային ենթահանգույցների տրամաբանությունը ներկայացվում է ստանդարտ բջիջներիեւ նրանց միջմիացումների տեսքով։
Ֆիզիկական նախագծման արդյունքում ստացվում է նախագծի վերջնական տեսքը, որից ստացած քաղվածքների եւ փականային մակարդակի նկարագրի միջոցով կարելի է կատարել նախագծի ստուգումները [5]։
Անալոգային հանգույցներ եւ դրանց ստուգման միջոցները։
 Անալոգային հանգույցների նախագծումը եւ ստուգումը համեմատաբար
բարդ է, քանի որ այդ սխեմաներում հաշվի են առնվում ազդանշանի
բոլոր միջանկյալ արժեքները[6]։
 Դա բարդացնում է ֆունկցիոնալության ձեւայնացումը, ուստի նախածգման ավտոմատացումը։
 Նախագծումը սովորաբար կատարվում է տրանզիստորային մակարդակում։
Նախագծումից հետո ստացված քաղվածքների օգնությամբ կատարվում է նախագծի անհրաժեշտ պարամետրերի չափումներն ու ֆունկցիոնալության ստուգումը՝ մոդելավորման գործիքների միջոցով։
 Կատարվում են սիմուլյացիաներ, որոնց արդյունքում կատարվում են
ստուգումները։
427ԻՆՖՈՐՄԱՏԻԿԱ
Անալոգային եւ թվային ենթահանգույցների տարբերակման
անհրաժեշտությունը
ԻՍ-ների ֆունկցիոնալության ամբողջականությունն ապահովելու
համար անհրաժեշտություն է առաջանում նախագծում կիրառել եւ՛ անալոգային, եւ՛ թվային ենթահանգույցներ, քանի որ շատ դեպքերում
անհնար է խնդրի լուծմանը հասնել առանց անալոգային ենթահանգույցների օգտագործման։
 Դա հանգեցնում է նախագծման եւ նախագծի ստուգման խնդիրների բարդացման։
 Ընդհանուր սխեմայի ստուգման համար կարիք է առաջանում համակցել վերոնշյալ մեթոդները։
Նշված համակցությունը իրականացնելու համար անհրաժեշտություն է առաջանում նախագծի մեջ ինչ-որ կերպ տարբերակել եւ առանձնացնել անալոգային եւ թվային ենթահանգույցները։
 Տարբերակումը թույլ է տալիս յուրաքանչյուր ենթահանգույցի համար կիրառել իրեն հարմար մոտեցում։
Գոյություն ունեցող ծրագրային գործիքներում անալոգային ենթահանգույցները դիտարկվում են որպես «սեւ արկղեր» եւ թույլ են տալիս նրանց վերաբերյալ կատարել շատ մոտավոր չափումներ եւ ստուգումներ, ենթադրելով, որ ավելի ճշգրիտ չափումները պետք է կատարվեն նախագծողի կողմից ձեռքի աշխատանքի միջոցով [1]։
Առաջարկվող մոտեցումը թույլ է տալիս անալոգային ենթահանգույցները «սեւ արկղերի» փոխարեն ներկայացնել ըստ էության, որպես անալոգային ենթահանգույցներ եւ հետագայում նրանցում կատարել անալոգայինին բնորոշ ճշգրիտ չափումներ։
Առաջարկվող մոտեցումը թույլ է տալիս նախագծի արդյունքում
ստացված փականային մակարդակի verilog նկարագրի եւ ստանդարտ
բջիջների գրադարանների օգնությամբ նախագծի մեջ տարբերակել
անալոգային եւ թվային ենթահանգույցները, որոնք հետագայում կարող են ենթարկվել յուրաքանչյուրին բնորոշ ստուգումների։
 Մոտեցումը իրականացվում է գծապատկեր 1-ում բերված ալգորիթմի միջոցով։
Առաջին քայլով մուտքագրվում են փականային մակարդակով
verilog նկարագիրն ու ստանդարտ բջիջների գրադարանը։
 Փականային մակարդակի նկարագիրը ենթարկվում է վերծանման եւ առանձնացվում են բոլոր ենթահանգույցները։
 Գրադարանները եւս վերծանվում են եւ առանձնացվում են բոլոր բջիջները։
Երբ բոլոր մուտքային տվյալները վերծանված են, համակարգը
428ԻՆՖՈՐՄԱՏԻԿԱ
սկսում է նախագծի բոլոր ենթահանգույցները համապատասխանեցնել
գրադարանի հետ։
 Այն ենթահանգույցները, որոնց բաղադրակազմի բոլոր անդամները հանդիսացել են ստանդարտ բջիջներ, ներկայացվում են
որպես թվային ենթահանգույցներ։
 Իսկ նրանք, որոնց համար հնարավոր չի եղել գտնել համապատասխան բջիջ, հանդիսանում են անալոգային ենթահանգույցներ, քանի որ անալոգային ենթահանգույցները հիմնված չեն ստանդարտ գրադարանում առկա բջիջների վրա։
Սկիզբ
Ստանդարտ բջիջների
գրադարան (.v) 1
Մուտքային
տվյալների
հավաքագրում
Գլխավոր մակարդակի
անունը
Ստանդարտ բջիջների
գրադարան (.v) n
Մուտքային բոլոր
գրադարանների միացում
Փականային մակարդակի
նկարագրության վերծանում
Ռեկուրսիվ կերպով անցնել գլխավոր
մակարդակի բոլոր հանգույցներով
Փականային մակարդակի
verilog նկարագիր(.v)
Առկա է հանգույցի
նկարագիրը
ՓՄՆ 1 -ում
Առկա է հանգույցի
նկարագիրը
ՍԲԳ 2 -ում
Հանգույցը նշել
որպես թվային
Ավարտ
Հանգույցը նշել
որպես անալոգային
Գծապատկեր 1. Առաջարկվող մոտեցման ալգորիթմի բլոկ-սխեման
429ԻՆՖՈՐՄԱՏԻԿԱ
Անալոգային եւ թվային ենթահանգույցների տարբերակումից հետո կատարվում է նախագծի հիերարխիկ ներկայացում տարբերակված ենթահանգույցներով, որտեղ արդեն հնարավոր կլինի ցանկացած ենթահանգույցի համար կատարել իրեն բնորոշ ստուգումներն ու
չափումները։
Առաջարկվող մոտեցման ավտոմատացված համակարգը։
Նշված ալգորիթմի հիման վրա կառուցվել է ավտոմատացված համակարգ, որի հետ աշխատանքը հեշտացնելու համար նախագծվել է
գրաֆիկական միջավայր։
 Գրաֆիկական միջավայրի պատուհանը
բերված է գծապատկեր 2-ում։
Գծապատկեր 2. Առաջարկվող մոտեցման գրաֆիկական պատուհանը
Գծապատկեր 3-ում բերված է նախագծի կառուցվածքի հիերարխիկ տեսքը ենթահանգույցների տարբերակումից հետո։
430ԻՆՖՈՐՄԱՏԻԿԱ
Գծապատկեր 3. Առաջարկվող մոտեցման գրաֆիկական պատուհանը
Հետազոտվել են ԳՄԻՍ-ներում ստուգումներ եւ չափումներ կատարելու բարդությունները կապված միեւնույն սխեմայում անալոգային
ու թվային ենթահանգույցների կիրառմամբ։
 Ցույց է տրվել, որ ստուգումները հեշտացնելու համար անհրաժեշտ է ընդհանուր սխեմայում
տարբերակել անալոգային եւ թվային ենթահանգույցները։
 Գոյություն
ունեցող համակարգերում անալոգային ենթահանգույցները ներկայացվում են որպես «սեւ արկղեր» եւ զրկվում են նախագծման տվյալ
փուլում ճշգրիտ ստուգումից։
 Մշակվել է ալգորիթմ, որը փականային
մակարդակի verilog նկարագրման եւ ստանդարտ բջիջների գրադարանների միջոցով նախագծի նկարագրման մեջ տարբերակում եւ առանձնացնում է թվային եւ անալոգային ենթահանգույցները, որի արդյունքում հնարավոր կլինի յուրաքանչյուր տիպի ենթահանգույց ենթարկել համապատասխան ստուգման։
 Առաջարկված ալգորիթմի հիման վրա մշակվել է գրաֆիկական միջավայրով ավտոմատացված
համակարգ, որի կիրառումը կհեշտացնի հետագա ստուգման եւ չափումների գործընթացը։
