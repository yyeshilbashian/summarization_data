ԱՌԵՎՏՐԱՅԻՆ ԳԱՂՏՆԻՔԻ ՌԵԺԻՄԻ ԽԱԽՏՄԱՆ ՀԱՄԱՐ 
ՊԱՏԱՍԽԱՆԱՏՎՈՒԹՅԱՆ ՈՐՈՇ ՀԱՐՑԵՐ 
Առևտրային գաղտնիքի ռեժիմը տեղեկատվության գաղտնիության ռեժիմ է, որը 
թույլ է տալիս տեղեկությանն օրինաչափ տիրապետողին կամ իրավատիրոջն առկա 
կամ հնարավոր հանգամանքներում ավելացնելու եկամուտները, խուսափելու չարդարացված  ծախսերից,  պահպանելու  դիրքն  ապրանքների,  աշխատանքների,  ծառայությունների շուկայում, կամ՝ ստանալու այլ առևտրային օգուտ։
 Երրորդ անձանց կողմից այս ռեժիմի խախտման պարագայում խախտողը ենթակա է քաղաքացիաիրավական  պատասխանատվության։
  Ելնելով  պաշտպանվող  օբյեկտի  առանձնահատկություններից` քննարկվող պատասխանատվությունն ունի որոշակի առանձնահատկություններ, որոնք կքննարկվեն ստորև։
Առևտրային գաղտնիքի իրավատիրոջ իրավունքների պաշտպանությունը գործող օրենսդրության համաձայն իրականացվում է քաղաքացիական, աշխատանքային, վարչական և քրեական իրավունքի նորմերի հիման վրա։
 Պետք է նշել, որ քաղաքացիաիրավական  պատասխանատվությունը,  սակայն,  շատ  ավելի  «տարածուն»  է։
Բանն այն է, որ առևտրային գաղտնիք կազմող տեղեկատվության հրապարակման 
համար  հանցակազմի  տարրեր  պարունակող  արարք  կատարած  անձին  քրեական 
պատասխանատվության ենթարկելուց բացի չի բացառվում, միաժամանակ, քաղաքացիական  օրենսդրության  հիման  վրա  նշված  տեղեկատվության  իրավատիրոջ 
վնասների փոխհատուցման հնարավորությունը։
 Քաղաքացիաիրավական պատասխանատվությունը  կարող  է  վրա  հասնել  կարգապահական,  վարչաիրավական  կամ 
քրեական պատասխանատվության հետ միաժամանակ։
Դիտարկենք  քաղաքացիական  իրավունքի  նորմերի  հիման  վրա  առևտրային 
գաղտնիքի իրավատիրոջ իրավունքների պաշտպանության որոշ հիմնահարցեր։
ՀՀ քաղաքացիական օրենսգրքի 141-րդ հոդվածի 3-րդ մասը սահմանում է, որ 
առևտրային գաղտնիք կազմող տեղեկատվությունը պաշտպանվում է ՀՀ քաղաքացիական օրենսգրքով և այլ օրենքներով նախատեսված եղանակներով։
 ՀՀ քաղաքացիական օրենսգրքի 14-րդ հոդվածը սահմանում է իրավունքների պաշտպանության 
քաղաքացիաիրավական ընդհանուր եղանակները։
 Սակայն չի կարելի չհամաձայնել 
Լ. Ա. Կրիկունի հետ այն առումով, որ նշված եղանակներից ոչ բոլորը կարող են կիրառելի լինել առևտրային գաղտնիքի պաշտպանության համար [1]։
  Տվյալ տեսակետը 
հիմնավորող գիտնականների շարքում կարելի է նշել նաև Գ. Օտնյուկովային, ով կարծում է, թե առևտրային գաղտնիք կազմող տեղեկատվության քաղաքացիաիրավական 
պաշտպանությունը  կարող  է  իրականացվել  միայն  տեղեկատվության  նկատմամբ 
իրավունքի ճանաչման և մինչև իրավունքի խախտումը եղած դրությունը վերականգնելու ճանապարհով, տեղեկատվության նկատմամբ իրավունքը խախտող կամ դրա 
խախտման համար վտանգ ստեղծող գործողությունները կանխելով, պետական կամ 
տեղական ինքնակառավարման մարմնի ակտն անվավեր ճանաչելով, վնասները հատուցելով,  պայմանագրով  նախատեսված  տուժանք  բռնագանձելով,  ով  խախտել  է 
պայմանագրի  կատարման  ընթացքում  հայտնի  դարձած  առևտրային  գաղտնիքը 
չհրապարակելու  պարտականությունը  (եթե  տուժանքը  նախատեսված  էր  պայմանագրով) [2]։
 Լ. Ա. Կրիկունը և Գ. Օտնյուկովան լիովին իրավաչափ են համարում, որ 
քաղաքացիական իրավունքների պաշտպանության բոլոր եղանակների` առևտրային 
գաղտնիքի  իրավատիրոջ  իրավունքների  պաշտպանության  համար  կիրառության 
անհնարինությունը կապված է տեղեկատվության` որպես քաղաքացիական իրավունքի օբյեկտի առանձնահատկությունների հետ։
 Անտարակույս, առևտրային գաղտնիք 
կազմող տեղեկատվության իրավատերն իր իրավունքների պաշտպանության համար 
չի կարող կիրառել այնպիսի եղանակներ, ինչպիսիք են իրավունքի ճանաչումը, վիճահարույց  գործարքն  անվավեր  ճանաչելը  կամ  դրա  անվավերության  հետևանքների 
կիրառելը, առոչինչ գործարքի անվավերության հետևանքների կիրառումը, պարտականությունը  բնեղենով  կատարելուն  հարկադրելը  և  այլն։
  Միաժամանակ  հարկ  է 
ընդգծել, որ ՀՀ քաղաքացիական օրենսգրքի 14-րդ հոդվածով նախատեսված ցանկը 
սպառիչ  համարվել  չի  կարող։
  Առևտրային  գաղտնիք  կազմող  տեղեկատվության 
իրավատիրոջ իրավունքների պաշտպանության համար կարող են կիրառվել օրենքով 
նախատեսված այլ միջոցներ։
 Առևտրային գաղտնիքի իրավատիրոջ իրավունքների 
խախտման համար քաղաքացիաիրավական պատասխանատվությունն առաջին հերթին  ուղղված  է  առևտրային  գաղտնիք  կազմող  տեղեկատվության  իրավատիրոջ 
վնասների հատուցմանը, որոնք նա կրել է տեղեկատվության հրապարակման կամ 
չլիազորված անձանց կողմից օգտագործման արդյունքում։
Ըստ ՀՀ քաղաքացիական օրենսգրքի 141-րդ հոդվածի 4-րդ մասի՝ առևտրային 
գաղտնիք  կազմող  տեղեկատվությունն  ապօրինի  եղանակներով  ստացած  անձինք 
պարտավոր  են  հատուցելու  պատճառված  վնասները։
  Նման  պարտականություն  է 
դրվում  նաև  քաղաքացիաիրավական  կամ  աշխատանքային  պայմանագրի  խախտմամբ ծառայողական, առևտրային կամ բանկային տեղեկատվություն հրապարակած 
և (կամ) օգտագործած պայմանադիր կողմերի վրա։
 Նույն օրենսգրքի 1165-րդ հոդվածը, սահմանելով չբացահայտված տեղեկատվության ապօրինի օգտագործման համար պատասխանատվության կանոնները, ամրագրում է. 
- Չբացահայտված տեղեկատվությունն ապօրինի հիմքերով ստացած, տարածած 
կամ  օգտագործած  անձը  պարտավոր  է  այդ  տեղեկատվության  օրինական  տիրոջը 
հատուցել դրա ապօրինի օգտագործմամբ պատճառված վնասները։
-  Եթե  չբացահայտված  տեղեկատվությունն  ապօրինի  օգտագործող  անձն  այն 
ստացել է տարածելու իրավունք չունեցող անձից, որի մասին չգիտեր և պարտավոր 
չէր իմանալ (բարեխիղճ ձեռք բերող), ապա չբացահայտված տեղեկատվության օրինական տիրապետողն իրավունք ունի բարեխիղճ ձեռք բերողից պահանջել չբացահայտված  տեղեկատվության  օգտագործմամբ  պատճառված  վնասների  հատուցում՝ 
սկսած այն պահից, երբ բարեխիղճ ձեռք բերողն իմացել է, որ դրա օգտագործումն 
ապօրինի է։
- Չբացահայտված տեղեկատվությանն օրինաչափ տիրապետող անձն իրավունք 
ունի ապօրինի օգտագործողից պահանջել անհապաղ դադարեցնելու դրա օգտագործումը։
  Սակայն  դատարանը,  հաշվի  առնելով  չբացահայտված  տեղեկատվության 
օգտագործման վրա բարեխիղճ ձեռքբերողի կատարած ծախսերը, կարող է դրա հետագա օգտագործումը թույլատրել հատուցելի ոչ բացառիկ լիցենզիայի պայմաններով։
- Չբացահայտված տեղեկատվության բովանդակություն ունեցող տեղեկություններն ինքնուրույն և օրինաչափ ստացած անձն իրավունք ունի այդ տեղեկություններն 
օգտագործել` անկախ համապատասխան չբացահայտված տեղեկատվության տիրապետողի  իրավունքներից,  ու  վերջինիս  հանդեպ  պատասխանատվություն  չի  կրում 
դրա օգտագործման համար։
Հիշյալ դրույթները իրենց իրավական ամրագրումն են գտել նաև «Տնտեսական 
մրցակցության պաշտպանության մասին» ՀՀ օրենքի 16-րդ հոդվածում։
 Ինչպես գիտենք, օրենսդրությունը պատասխանատվություն է նախատեսում առևտրային գաղտնքի հրապարակման մեջ մեղավոր անձանց գործողությունների hամար, սակայն անձը կարող է լրիվ պատահականորեն կամ սխալմամբ ստանալ առևտրային գաղտնիք կազմող տեղեկատվություն։
Այսպես, օրենսգրքի 1165-րդ հոդվածի 3-րդ մասը ներկայումս դատարանին իրավունք  է  վերապահում  չբացահայտված  տեղեկատվությունն  ապօրինի  օգտագործող 
բարեխիղճ  ձեռք  բերողին  թույլատրելու  հետագա  օգտագործումը՝  հաշվի  առնելով 
օգտագործման  վրա  կատարված  ծախսերը։
  Սակայն,  ըստ  ՀՀ  քաղաքացիական 
օրենսգրքի տասներորդ բաժնում փոփոխություններ կատարելու հայեցակարգի հեղինակների` ՀՀ քաղաքացիական օրենսգրքում ամրագրված չէ չբացահայտված տեղեկատվությունը տնօրինողի իրավունքը, այն է՝ պահանջելու դադարեցնել չբացահայտված տեղեկատվության օգտագործումը նաև բարեխիղճ ձեռքբերողից։
 Միջազգային 
փորձն այլ բան է հուշում, և իրավախախտի կատարած ծախսերն՝ անկախ չափից, 
էական պայման չէ հետագա օգտագործումը թույլատրելու համար, քանզի այն հնարավորություն է ստեղծում չարաշահումների համար։
 Առաջարկվում է համապատասխան փոփոխություններ կատարել նաև «Տնտեսական մրցակցության պաշտպանության մասին» ՀՀ օրենքում։
 Մասնավորապես, օրենքի 16-րդ հոդվածով կարգավորվում 
է չբացահայտված տեղեկատվության նկատմամբ անբարեխիղճ մրցակցության հետ 
կապված  հարաբերությունները,  որոնք  համահունչ  չեն  Օրենսգրքի  կարգավորումներին [3]։
 Քանի որ առևտրային գաղտնիք կազմող տեղեկատվությունն իրավատիրոջ 
համար առևտրային արժեք է հենց անհայտ լինելու ուժով, իրավատիրոջ կողմից չթույլատրված  ցանկացած  մուտք  նրա  նկատմամբ,  առավել  ևս`  հրապարակումը  կամ 
օգտագործումը, կարող են պատճառել էական վնասներ։
 Ինչպես նշում են մասնագետները, հրապարակված առևտրային գաղտնիքը կորսվում է մեկընդմիշտ։
 Այդ իսկ 
պատճառով հարկ է ավելի շատ ուշադրություն դարձնել առևտրային գաղտնիք կազմող տեղեկատվության հրապարակմամբ իրավատիրոջը պատճառված վնասների 
հատուցման հարցին։
Հեղինակների մի մասը կարծում է, որ առևտրային գաղտնիքի իրավատիրոջը 
պատճառված վնասները հատուցվում են միայն մեղքի առկայության դեպքում [4], 
այլ հեղինակներ նշում են այն մասին, որ օրենսդրության համաձայն մեղքը առևտրային գաղտնիք կազմող տեղեկատվության ապօրինի օգտագործման կամ հրապարակման համար պատասխանատվության անհրաժեշտ պայման չէ [5]։
 Չնայած այդ 
մասին ուղղակիորեն նշված չէ ՀՀ քաղաքացիական օրենսգրքի 1165-րդ հոդվածում, 
կարծում ենք, որ առանց մեղքի պատասխանատվության վրա հասնելը նախատեսված 
է  միայն  առևտրային  գաղտնիք  կազմող  տեղեկատվությունը  բացահայտած  այն 
աշխատակիցների համար, որի իրավատերը գործատուն է և նրա կոնտրագենտները։
Ուստի,  անձի  գործողություններում  դիտավորությամբ  կամ  անզգուշությամբ  մեղքի 
բացակայության  պայմաններում  առևտրային  գաղտնիք  կազմող  տեղեկատվության 
հրապարակման կամ ապօրինի օգտագործման համար պատասխանատվություն վրա 
հասնել չի կարող։
 Նման եզրակացությունը բխում է նաև ՀՀ քաղաքացիական օրենսգրքի 417-րդ հոդվածի այն դրույթի վերլուծությունից, համաձայն որի` «պարտապանը 
պարտավորությունը չկատարելու և (կամ) անպատշաճ կատարելու համար պատասխանատու է մեղքի առկայության դեպքում, եթե այլ բան նախատեսված չէ օրենքով 
կամ պայմանագրով»։
 Ի տարբերություն քրեաիրավական պատասխանատվության` 
ՀՀ  քաղաքացիական  օրենսգրքի  1165-րդ  հոդվածով  նախատեսված  քաղաքացիաիրավական պատասխանատվությունն, ըստ էության, ներառում է նաև անզգույշ գործողությունների  հետևանքով  առևտրային  գաղտնիքի  իրավատիրոջը  վնասների 
պատճառումը։
ՀՀ քաղաքացիական օրենսգրքի 1165-րդ հոդվածի 1-ին մասը սահմանում է, որ 
չբացահայտված տեղեկատվությունն ապօրինի հիմքերով ստացած, տարածած կամ 
օգտագործած  անձը  պարտավոր  է  այդ  տեղեկատվության  օրինական  տիրոջը 
հատուցել  դրա  ապօրինի  օգտագործմամբ  պատճառված  վնասները։
  «Տնտեսական 
մրցակցության պաշտպանության մասին» ՀՀ օրենքի 16-րդ հոդվածի 2-րդ մասը սահմանում է, որ ձեռնարկատիրական գործունեության ցանկացած գործողություն կամ 
վարքագիծ,  որը  հանգեցնում  է  չբացահայտված  տեղեկատվության  ձեռքբերմանը, 
օգտագործմանը  կամ  բացահայտմանը`  առանց  դրա  օրինաչափ  տիրապետողի 
համաձայնության  կամ  գործարար  շրջանառության  սովորույթներին  հակասող  ձևերով, համարվում է անբարեխիղճ մրցակցության գործողություն։
 Այստեղից կարելի է 
եզրակացնել,  որ  չբացահայտված  տեղեկատվության  իրավատերն  իրավունք  ունի 
վնասների  փոխհատուցում  պահանջելու 
չբացահայտված  տեղեկատվությունն 
ապօրինի հիմքերով  
- ստացած,  
- տարածած (բացահայտած), 
- օգտագործած անձից։
Տվյալ  պարագայում  տեղեկատվություն  տարածած  «անձ»-ի  ներքո  կարող  են 
«կարգվել» տարբեր կատեգորիայի սուբյեկտներ։
 Մի դեպքում կարող են լինել աշխատանքային պայմանագիրը խախտած աշխատակիցներ, մյուս դեպքում` պայմանագիրը խախտած կոնտրագենտներ։
 Իսկ օրինակ պաշտոնատար անձինք, պետական իշխանության, տեղական ինքնակառավարման մարմինների պետական կամ համայնքային աշխատակիցները, որոնց առևտրային գաղտնիք կազմող տեղեկատվությունը 
հասանելի է դարձել իրենց կողմից ծառայողական պարտականությունների կատարման  կապակցությամբ,  կարող  են  լինել  առևտրային  գաղտնիք  կազմող  տեղեկատվության ինչպես տարածողներ, այնպես էլ՝ ապօրինի օգտագործողներ [6]։
Այսպիսով,  քաղաքացիաիրավական  պատասխանատվությունը  վրա  է  հասնում առևտրային գաղտնիք կազմող տեղեկատվության հրապարակման, ապօրինի օգտագործման կամ այն ապօրինի մեթոդներով ստանալու համար, և պայմանավորված է նրա իրավատիրոջը պատճառված վնասների հատուցմամբ։
Առևտրային գաղտնիք կազմող տեղեկատվության տարածման (ապօրինի եղանակներով ստացման, ապօրինի օգտագործման) հետևանքով կրած վնասների հատուցման հարցերի լուծումը հիմնականում տրվում է վնասների հատուցման` ՀՀ քաղաքացիական օրենսգրքով նախատեսված կանոններով (17-րդ հոդված)։
 Այսպես` 
- Անձը, ում իրավունքը խախտվել է, կարող է պահանջել պատճառած վնասների 
լրիվ հատուցում, եթե վնասների հատուցման ավելի պակաս չափ նախատեսված չէ 
օրենքով կամ պայմանագրով։
- Վնասներ են իրավունքը խախտված անձի ծախսերը, որ նա կատարել է կամ 
պետք  է  կատարի  խախտված  իրավունքը  վերականգնելու  համար,  նրա  գույքի  կորուստը կամ վնասվածքը (իրական վնաս), չստացված եկամուտները, որոնք այդ անձը 
կստանար քաղաքացիական շրջանառության սովորական պայմաններում, եթե նրա 
իրավունքը չխախտվեր (բաց թողնված օգուտ), ինչպես նաև ոչ նյութական վնասը։
-  Եթե  իրավունքը  խախտած  անձը  դրա  հետևանքով  ստացել  է  եկամուտներ, 
ապա անձը, ում իրավունքը խախտվել է, մյուս վնասների հետ միասին բաց թողնված 
օգուտի հատուցման պահանջի իրավունք ունի` այդ եկամուտներից ոչ պակաս չափով։
- Ոչ նյութական վնասը ենթակա է հատուցման միայն օրենքով նախատեսված 
դեպքերում։
 Դատավարական տեսանկյունից առևտրային գաղտնիքի իրավատերը դատավարական  իրավունքի  կանոններով  պետք  է  հիմնավորի  նրանց  առկայությունն  ու 
իրական չափը։
 Միաժամանակ չի կարելի չհամաձայնել այն մտքի հետ, որ առևտրային գաղտնիք կազմող տեղեկատվության հրապարակմամբ պատճառված վնասների չափը որոշելը դժվար է [7]։
 Հիմնվելով արտասահմանյան երկրների փորձի վրա` 
Է.  Սոլովևը,  օրինակ,  առաջարկում  է  առևտրային  գաղտնիք  կազմող  տեղեկատվության  ցանկի  կազմման  ժամանակ  նշել  տեղեկությունների  արժեքը`  դրամական 
համարժեքով [8]։
 Նա գտնում է, որ չնայած նման գնահատականը բավականին սուբյեկտիվ է, դատարանը պատճառված վնասի չափը որոշելիս պետք է ելնի ոչ միայն 
ծախսերից, որոնք արվել են նրա ստացման համար, այլև՝ նշված գումարից։
 Մ. Մասլեննիկովը տեղեկատվության հրապարակմամբ պատճառված վնասի չափի որոշման 
խնդիրներից խուսափելու համար առաջարկում է տեղեկատվության հասանելիություն 
ունեցող անձանց հետ կնքել ստացված տեղեկատվության չհրապարակման վերաբերյալ քաղաքացիաիրավական պայմանագրեր, որոնցով պատասխանատվություն 
կնախատեսվի տվյալ պարտականության չկատարման համար, այն է՝ տուգանքային 
տուժանքի` ֆիքսված գումարի տեսքով։
 Այդ ժամանակ առևտրային գաղտնիք կազմող 
տեղեկատվության  իրավատերը  ՀՀ  քաղաքացիական  օրենսգրքի  369-րդ  հոդվածի 
ուժով նրա հրապարակման դեպքում իրավունք կստանա մեղավոր անձից պահանջելու  պայմանագրով  նախատեսված  տուգանքային  տուժանք`  առանց  ապացուցելու 
իրեն պատճառված վնասի չափը [9]։
Հարկ  է,  սակայն,  նշել  խնդրի  լուծման՝  Մ.  Մասլեննիկովի  առաջարկած  տարբերակի էական թերությունները։
 Այսպես` 
կիրառելիության սահմանափակ բնույթը` կապված պայմանագրային հարաբերությունների բացակայության հետ` ինչպես օրինական, այնպես էլ` ապօրինի մեթոդներով  առևտրային  գաղտնիք  կազմող  տեղեկատվության  հրապարակման,  օգտագործման կամ այն ստանալու համար, 
 դատարանի իրավունքը` պակասեցնելու պայմանագրով նախատեսված տուժանքը` որպես պարտավորության հետևանքներին ակնհայտորեն անհամաչափ` ՀՀ 
քաղաքացիական օրենսգրքի 372-րդ հոդվածի համաձայն։
Առևտրային գաղտնիք կազմող տեղեկատվության հրապարակմամբ պատճառված վնասի չափի ապացուցման խնդրի լուծման տարաբնույթ մոտեցումներ վերլուծելով` կարծում ենք, որ առևտրային գաղտնիքի իրավատիրոջ կողմից տեղեկատվությունն  առևտրային  գաղտնիք  որակելիս  տեղեկատվության`  իրավատիրոջ  նշած  արժեքի մեջ վնասի հատուցման երաշխիքները (պայմանագրով նախատեսված տուժանքի գանձում) չեն տալիս ո´չ այս, ո´չ այն մեթոդը, միաժամանակ երկուսն էլ պարզապես հեշտացնում են պատճառված վնասի չափի ապացուցումը։
 Ընդ որում, առևտրային գաղտնիք կազմող տեղեկատվության իրավատերը կարող է այս երկու մեթոդներն էլ միաժամանակ կիրառել։
Անցում  կատարենք  առևտրային  գաղտնիքի  իրավատիրոջ  մոտ  վնասների 
առաջացման պահի հարցին։
 Առևտրային գաղտնիք կազմող տեղեկատվության հրապարակման  դեպքում  նման  պահի  որոշումը  բարդ  չէ.  վնասներն  առաջանում  են 
տեղեկատվության հրապարակման պահին։
 Խնդիր է ծագում, երբ հարկ է լինում որոշելու  վնասների  ծագման  պահը՝  ապօրինի  եղանակներով  առևտրային  գաղտնիքն 
ստանալու  դեպքում։
  Մ.  Էպշտեյնը  կարծում  է,  որ  վնասների  հատուցումը  նախատեսված է ՌԴ քաղաքացիական օրենսգրքի 139-րդ հոդվածով, այն է` պատասխանատվությունն առաջանում է միայն առևտրային գաղտնիքի կամ նոու-հաուի օգտագործման պարագայում, քանի որ ինքնին առևտրային գաղտնիք կազմող տեղեկատվության ստացումը` անգամ ապօրինի մեթոդներով, իրավատիրոջ համար կորուստների չի հանգեցնում։
 Այսպիսով, հիմնական հակաօրինական գործողությունն առևտրային գաղտնիքի օգտագործումն է [10]։
 Համանման տեսակետ է արտահայտում նաև 
Է. Պ. Գավրիլովը` հիմնավորելով նրանով, որ այն վնասները, որոնք պատճառել են 
ապօրինի եղանակներով առևտրային գաղտնիք կազմող տեղեկատվություն ստացած 
անձինք, հանգեցնում են առևտրային գաղտնիքի իրային կրիչի արժեքի կորստին, և 
այդ  իրային  կրիչի  ապօրինի  տիրապետման  արդյունքում  առևտրային  գաղտնիքի 
իրավատիրոջ  այլ  գույքին  պատճառված  վնասի  [11]։
  Ներկայացված  տեսակետին 
դժվար է համաձայնել, քանզի, կապված տեղեկատվության առանձնահատկությունների հետ, հնարավոր չէ հետևել, թե արդյոք ապօրինի եղանակներով տեղեկատվությունը  ստացած  անձն  է  այն  օգտագործել,  թե  ոչ։
  Բացի  այդ,  առևտրային  գաղտնիք 
կազմող  տեղեկատվության  իրավատերը  զրկվում  է  այն  եկամուտներից,  որն  ինքը 
կստանար,  եթե  անձը  տվյալ  տեղեկատվությունն  իրենից  ձեռք  բերեր։
  Առավել 
հիմնավոր է թվում Ա. Պ. Սերգեևի և Լ. Ա. Կրիկունի արտահայտած տեսակետը, ըստ 
որի, տեղեկատվության ապօրինի օգտագործումը, հետևաբար և ապօրինի եղանակներով ձեռքբերած տեղեկատվությունից ստացած եկամուտները, պատճառված վնասի չափի հիմնավորման դեպքում միայն հեշտացնում են խախտված իրավունքի իրավատիրոջ խնդիրը, քանի որ այս դեպքում տեղեկատվության իրավատերը իրավունք 
ունի այլ վնասների հետ պահանջելու նաև բաց թողնված օգուտը` ոչ պակաս չափով, 
քան այդ շահույթը [12]։
 Այդպիսով, եթե անգամ ապօրինի մեթոդներով առևտրային 
գաղտնիք կազմող տեղեկատվություն ստացած անձը չի օգտագործել այն, այնուամենայնիվ, նման տեղեկատվության իրավատիրոջն արդեն իսկ վնաս է պատճառվել այն 
չափով,  որչափ  փոխհատուցում  նա  կարող  էր  ստանալ  նման  տեղեկատվությունը 
պայմանագրի հիման վրա փոխանցելու պարագայում։
ԳՐԱԿԱՆՈՒԹՅՈՒՆ 
[3] Հայեցակարգ ՔՕ տասներորդ բաժնում փոփոխություններ կատարելու,  
URL։
http։
//www.moj.am/storage/files/legal_acts/legal_acts_1656450483731_tasnerord. 
pdf։
Коммерческая  тайна  в  предпринимательской  деятельности։
  сравнительно-правовое 
[6] Հայրապետյան Ա., «Առևտրային գաղտնիքի կապակցությամբ առաջացող հարաբերությունների սուբյեկտային կազմի յուրահատկությունները», «Օրինականություն», 
№ 91, 2016, էջ 48-57, URL։
 http։
//www.prosecutor.am/myfiles/files/magazine/91.pdf։
Հայրապետյան Արուս 
ԱՌԵՎՏՐԱՅԻՆ ԳԱՂՏՆԻՔԻ ՌԵԺԻՄԻ ԽԱԽՏՄԱՆ ՀԱՄԱՐ 
ՊԱՏԱՍԽԱՆԱՏՎՈՒԹՅԱՆ ՈՐՈՇ ՀԱՐՑԵՐ 
Բանալի բառեր` առևտրային գաղտնիք, նոու-հաու, պատասխանատվություն, 
պաշտպանություն, տեղեկատվություն, տեղեկություն, քաղաքացիական օրենսգիրք, 
մեղք։
