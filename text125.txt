Հայաստանում կազմակերպությունների իմիջի ձեւավորման եւ կառավարման առանձնահատկությունները ներկայացնելու համար, պետք
է կատարել պատմական ուսումնասիրություն։
 Դեռ վաղնջական ժամանակներից Հայաստանը հայտնի է եղել մետաղագործությամբ, կավագործությամբ, գինեգործությամբ, մետաքսագործությամբ, գորգագործությամբ, որի շնորհիվ ուներ բարձր հեղինակություն ողջ աշխարհում։
Այս պատմական մշակութային հենքի վրա 1917թ.-ին ստեղծվեց
Հայաստանի առաջին հանրապետությունը։
 Չնայած այդ ժամանակաշրջանի ծանր իրողություններին, Հայաստանը կարողացավ կազմավորել բանակ, բացել բարձրագույն ուսումնական հաստատություն, դիվանագիտական եւ առեւտրային կապեր ստեղծել այլ երկրների հետ։
 Ա191ԿԱՌԱՎԱՐՈՒՄ
ռաջին հանրապետության հիման վրա 1920թ.-ին հռչակվեց Հայաստանի Խորհրդային Սոցիալիստական Հանրապետությունը։
 Այս ժամանակաշրջանը Հայաստանի տնտեսության վրա շատ մեծ դրական ազդեցություն թողեց՝ Հայաստանը գյուղատնտեսական երկրից վերածելով
զարգացած արդյունաբերական երկրի։
 Այդ տարիներին կառուցվեցին
տարբեր ոլորտների բազմաթիվ գործարաններ՝ տեքստիլի, էլեկտրոնային համակարգերի, գինու եւ կոնյակի, կաուչուկի արտադրամասեր։
Կառուցվեցին նաեւ մետաղաձուլական կոմբիանատներ, քիմիական
գործարան, ատոմակայան, որի շնորհիվ էլեկտրաէներգիայի արտադրությունն այնքան շատ էր, որ առաջացավ ավելցուկ եւ սկսվեց մատակարարվել հարեւան երկրներին։
 Հայաստանը գիտական ներուժի
կտրուկ աճ գրանցեց։
 Ողջ աշխարհում Հայաստանի եւ Հայկական արտադրանքի իմիջը գտնվում էր ամենաբարձ մակարդակում։
Ցավով պետք է արձանագրել, որ Հայաստանի երրորդ հանրապետության ձեւավորումը սկսվեց շատ ծանր պայմաններում՝ Սպիտակի ավերիչ երկրաշարժը, Արցախյան շարժումը։
 Պատերազմի եւ տնտեսակարգի հեղափոխական փոփոխության արդյունքում քայքայվեց ողջ
տնտեսությունը, բոլոր ֆինանսական միջոցները ուղղվում էին միայն
զենք հայթհայթելուն, փակվում էին գործարաններ, վաճառվում էր հնարավորամեն ինչ, որպեսզի գնվեր զենք։
 Ընթանում էր պատերազմ, երկիրը գտնվում էր շրջափակման մեջ, այս ամենի հետեւանքով Հայաստանի Հանրապետության՝ տարիների քրտնաջան աշխատանքի արդյուքում ձեւավորված իմիջը կտրուկ անկում ապրեց։
 Այս ծանր տարիներին սկսվեց մասնավորեցման գործընթացը՝ մարդիկ լինելով ֆինանսական տեսանկյունից ոչ գրագետ, էժան գներով վաճառեցին իրենց
գույքը։
 Իրավիճակը միայն փոխվեց պատերազմի ավարտից հետո, երբ
սկսվեց դեպիՀայաստան օտարերկրյա ներդրումների հոսքը։
 Օտարերկրյա ներդրումները բերեցին ոչ միայն ֆինանսկան միջոցներ, այլ
նաեւ միջազգային մշակույթ, իմիջի ձեւավորման նոր տարրեր եւ առանձնահատկություններ։
Հայաստանի օրինակից կարող ենք հստակորեն ասել, որ պետության եւ կազմակերպության իմիջները միմյանց հետ փոխկապակցված
են, պատմականորեն տեսնում ենք, որ պետության իմիջի վատթարացումը բերում է կազմակերպության վատթարացման եւ իմիջի բարձրացումը բերում է առեւտրաշրջանառության բարձրացման։
 Հատկանշա192ԿԱՌԱՎԱՐՈՒՄ
կան է, որ նույնկերպ կազմակերպությունները եւս ազդեցություն ենունենում ինչպես իրենց սեփական իմիջի, այնպես էլ պետության իմիջի
վրա։
Պետք է նշել, որ պետության իմիջի վրա ազդում են ոչ միայն կազմակերպությունները, այլ նաեւ մշակույթը, պատմությունը, հասարակությունը, կրթության մակարդակը, գիտական ներուժը։
 Սակայն 21-րդ
դարում ահռելի մեծ ազեցություն ունի բիզնես միջավայրը, քանի որ
բիզնես միջավայրի անկման պարագայում անկում է ապրելու երկրի
տնտեսությունը, բնակչության կենսամակարդակը, որն էլ իր հերթին
կբերի իմիջի կտրուկ անկման։
 Հայաստանի պարագայում պատմական
զարգացումների, սերնդեսերունդ փոխանցված տեխնոլոգիաների
արդյունքում ստեղծվեցին կազմակերպություններ, որոնք միջազգային
շուկա հանեցին իրենց արտադրանքը եւ ձեւավորեցին ոչ միայն իրենց
կազմակերպության իմիջը, այլեւ ամրապնդեցին Հայաստանի Հանրապետության իմիջը։
 Հայկական կազմակերպությունները իրենց գովազդային քաղաքականություններում հենց կենտրոնանում են դարեդար
փոխանցված մշակույթի, տեխնոլոգիաների վրա, որը տասնամյակների արդյունքում ապացուցել է իր որակական հատկանիշները եւ միջազգային հանրության մոտ ունի բարձր դիրք։
Արտասահմանյան կազմակերպությունները մուտք գործելով Հայաստանի Հանրապետություն, իրենց առջեւ խնդիր դրեցին արագորեն
վերականգնել տարիներ շարունակ անտերության մատնված արտադրատեսակները, վերապատրաստել մասնագետներին, ներդնել կառավարման միջազգային ստանդարտներ, ինտեգրել միջազգային փորձը
Հայաստանի Հանրապետությունում։
 Ներկայումս Հայաստանի Հանրապետությունում գործում են թե՛ տեղական եւ թե՛ արտասահմանյանբազմաթիվ կազմակերպություններ, որոնք իրենց յուրահատկություններով, յուրօրինակ արտադրանքով, կառավարման ոճով ստեղծում են
ոչ միայն իրենց, այլեւ պետության իմիջը։
Այս ամենը ավելի հստակ ներկայացնելու համար անհրաժեշտ է
կատարել ոլորտային բաժանում եւ անրադառնալ յուրաքանչյուր ոլորտի
կազմակերպությունների իմիջի ուսումնասիրման եւ ձեւավորման առանձնահատկություններին։
 Սա անհրաժեշտ է, քանի որ յուրաքանչյուր
ոլորտ ունի իր առանձնահատկությունները եւ անհրաժեշտ է կատարել
193ԿԱՌԱՎԱՐՈՒՄ
ավելի խորը ուսումնասիրություն՝ պատկերը ավելի հստակ ներկայացնելու համար.
1. Կապի ոլորտ,
2. Գինու եւ կոնյակի արտադրության ոլորտ,
3. Շոկոլադի արտադրության ոլորտ(հրուշակեղեն),
4. Տեղեկատվական տեխնոլոգիաների ոլորտ
5. Ծառայությունների մատուցման ոլորտ(տուրիզմ, բանկային համակարգ)։
Դասակարգման մեջ կապի ոլորտը առաջինը նշելը պատահական
չէ, քանի որ Հայաստանի Հանրապետություն մուտք գործած առաջին
արտասահմանյան կազմակերպություններից եղել է՝ «ԱրմենՏել»-ը
1995թվականին[1]։
 Հետագայում, 2004թվականին ՀՀ շուկա է մուտք
գործել «ՎիվաՍել» ընկերությունը, որը գործում է մինչ օրս[2]։
 Քանի որ
տվյալ կազմակերպությունը զբաղեցնում է բջջային կապի մատուցման
առաջին հորիզոնականը, կուսումնասիրենք հենց այս կազմակերպության իմիջը։
 «ՎիվաՍել»-ը ՀՀ-ում ամենաբարձր իմիջ ունեցող կազմակերպություններից է, որն իր իմիջը կառուցել է տարիների ակտիվ աշխատանքի շնորհիվ։
 Կապված այս ոլորտի առանձնահատկության
հետ՝ իմիջի անկումը կարող է կտրուկ լինել, որն իր հերթին կբերի սպառողների մեծ թվով հոսունության, այդ իսկ պաճառով տվյալ ոլորտում
կազմակերպությունները ձգտում են որակական առավելագույն բարձր
մակարդակի վրա գտնվել։
 Որակի բարձր մակարդակը սպառողի մոտ
ձեւավորւմ է հուսալիություն։
 «ՎիվաՍել»-ը, մուտք գործելով շուկա, շատ
հետաքրքիր քաղաքականություն սկսեց իրականացնել.արագորեն
սկսեց կառուցել կայաններ երկրի ողջ տարածքում՝ իր կապի հասանելիությունը հասցնելով առավելագույնի, այս պարագայում նա գրավեց
հաճախորդների լայն շրջանակ եւ մարդիկ ակտիվորեն սկսեցին օգտվել
այս կազմակեպությունից։
 Սա պայմանավորված է այն հանգամանքով,
որ սպառողը, լինելով երկրի տարբեր հատվածներում, տարբեր հանգամանքներից ելնելով միշտ կլինի հասանելի։
 Սա կտրուկ բարձրացրեց այս կազմակերպության իմիջը։
 Կազմակերպությունը, իմիջի բարձրացման տեսանկյունից, կատարում է ակտիվ գովազդ, իրականացնում
տարբեր միջոցառումների կազմակերպում կամ հովանավորում, մշտական հաճախորդներին տալիս է զեղչերին մասնակցելու հնարավորություն, իր աշխատակիցներին ապահովում է սոցիալական փաթեթնե194ԿԱՌԱՎԱՐՈՒՄ
րով, տարբեր ուսումնական հաստատություններում կատարում է իր
ներդրումը, հնարավորություն է ընձեռնում երիտասարդ ուսանողներին
անցնել պրակտիկա իր կազմակերպությունում։
 Կազմակերպությունը
նաեւ հրաշալի կերպով իրականացնում է կորպորատիվ սոցիալական
պատասխանատվություն՝ շրջակա միջավայրի, սոցիալական ներգրավածության, մարդկային ռեսուրսների, բաժանորդների սպասարկման
բնագավառներում։
 Կազմակերպությունը իրականացնում է տարբեր
բարեգործական միջոցառումներ, կարիքավորների համար կառուցում
տներ, սահմանամերձ համայնքների համար կառուցում ջրատարեր։
Այսպիսով, այս համալիր գործունեության արդյունքում տվյալ ոլորտում
գործունեություն իրականացնող կազմակերպությունները ստեղծում են
իրենց յուրօրինակ իմիջը։
 Նշելով տվյալ ոլորտի առավելությունները,
պետք է նշել նաեւ ոլորտի թերությունները։
 Ներկայումս ոլորտում գործում են 3 օպերատորներ, որոնց միջեւ էլ ընթանում է մրցակցությունը,
սակայն մրցակցության այս պայմաներում միեւնույն է մատուցվող ծառայությունների գինը Հայաստանի քաղաքացիների համար բարձր է։
Անդրադառնալով ոլորտին, պետք է անրադառնալ նաեւ ոլորտի առանձնահատկություններին, որը կապված է կազմակերպություւների շուկա
մուտք գործելու հետ։
 Մուտք գործելը շատ բարդ գործընթաց է, թե՛ իրավական եւ թե՛ ֆինանսական տեսանկյունից։
 Օրենսդրական կարգավորումների մեջ չխորանալու համար, կարող ենք դիտարկել ֆինանսական մեծ ծախսերը, որոնք կապված են լեռնային գոտիներում կայանների կառուցման, քաղաքային պայմաններում շենքերի տանիքներին
կայանների կառուցման, օպտիկամանրաթելային ցանցի կառուցման
հետ։
Անրադառնանք գինու եւ կոնյակի արտադրության ոլորտններին,
որոնց իմիջը գտնվում է ամենաբարձր մակարդակում։
Հայաստանի Հանրապետությունը ողջ աշխարհում հայտնի է իր
կոնյակի եւ գինու արտադրությամբ։
 Դեռ վաղնջական ժամանակներից
հայերը զբաղվում էին գինեգործությամբ եւ այս խոսքերի վառ ապացույցն են Արարատյան դաշտավայրում կատարված պեղումների արդյունքում գտնված մարդկային պատմական արժեք հանդիսացող գտածոները, որոնք հստակ փաստում են այդ մասին։
 Ըստ Աստվածաշնչի
հայտնի պատմության՝ Հայաստանը համարվում է գինեգործության եւ
խաղողագործության հայրենիք։
 Առաջին գինեգործը Նոյն էր, ով իր
195ԿԱՌԱՎԱՐՈՒՄ
տապանով կանգ առավ Արարատ լեռան ստորոտին եւ տնկեց իր առաջին խաղողի վազը[3]։
 Կովկասում արարատյան դաշտավայրի խաղողը
լավագույնն է։
 Հայաստանի Հանրապետությունը հայտնի է իր «Արարատ» բրենդի կոնյակներով, որոնք ունեն բարձր իմիջ ողջ աշխարհում։
Պատահական չէ այն փաստը, որ յուրաքանչյուր զբոսաշրջիկ, լինելով
Հայատանի Հանրապետությունում, անպայման պետք է գնի եւ իր հետ
տանի կոնյակ կամ գինի։
 Հայկական կոնյակը եւ գինին արտերկրում
ունեն չափազանց մեծ պահանջարկ։
 Անգամ եթե հայերը գնում են արտերկիր եւ իրենց հարազատներին, ընկերներին չեն տանում հայկական
կոնյակ, ապա դա մեծ «անախորժությունների» է հանգեցնում։
Հաջորդ ոլորտը ծառայությունների մատուցման ոլորտն է։
 Այն
շատ բազմաբնույթ է եւ բազմատարր, այդ իսկ պաճառով անհրաժեշտ
է ուսումնասիրել ոլորտի ազդեցությունը իմիջի ձեւավորման վրա։
 Հիմնականում ծառայությունների մատուցումը, նպաստում է տուրիզմի
զարգացմանը, որը հենց անմիջականորեն կապ ունի երկրի զարգացման եւ իմիջի բարձրացման հետ։
Հայաստանի Հանրապետությունը տարեց տարի էլ ավելի գրավիչ
է դառնում տուրիստների համար, ըստ վիճակագրական տվյալների
Հայաստանը աճ է գրանցել զբոսաշրջիկների մուտքով՝ 2019թվականինՀայաստանէժամանելշուրջ 1.9 մլնզբոսաշրջիկ, ինչը 14.7%-ովավելէ
2018թ.-ինժամանածներիթվից[4]։
 Ըստ Համաշխարհային զբոսաշրջության կազմակերպության կողմից փետրվարի 4-ին հրապարակած բարոմետրի՝ Հայաստանը 2019թվականին զբոսաշրջության ոլորտում ամենաարագ զարգացող ուղղությունների շարքում զբաղեցրել է 12-րդ
տեղն աշխարհում[5]։
 Ըստ տարբեր միջազգային ամսագրերի Հայաստանը ներառվել է 10-ը տուրիստական երկրների ցանկում, որոնք
պետք է այցելել։
 Նման ցուցանիշների գրանցելուն նպաստել է, թե՛ ծառայությունների մատուցման ոլորտը, թե՛ Հայ ժողովրդի վերաբերմունքը եւ թե՛ պետության աջակցությունը տվյալ ոլորտին։
 Հատկանշական
է, որ ցանկացած զբոսաշրջիկի դրական կարծիքը տուրիստական ընկերության, մատուցված ծառայությունների, պետության մասին ստեղծում է կազմակերպության եւ պետության իմիջը։
 Իհարկե բացասական
կարծիքը նույն կերպ ազդում է իմիջի վրա, բացասական ուղղությամբ
եւ գրանցված արդյունքները ապացույց են առ այն, որ դրականը գերակշռում է, սակայն դա չի նշանակում, որ ամեն ինչն իդեալական է։
196ԿԱՌԱՎԱՐՈՒՄ
Ընդհանուր առմամբ անրադառնալով ոլորտին, վերջինն ունի ռազմավարական նշանակություն պետության համար, քանի որ այս ոլորտը
ուղիղ կապով ստեղծում է պետության իմիջը, բարձրացնում է միջազգային ճանաչվածությունը։
 Ոլորտը թե՛ իրավական, թե՛ ֆինանսական
առումով լիովին ազատականացված է։
 Ցանկացած կազմակերպություն, որը ցանկանում է գործունեություն ծավալել այստեղ, հեշտությամբ կարող է մուտք գործել շուկա։
 Զբոսաշրջությունը նպաստում է
ոլորտի զարգացմանը, մասնավորապես զբոսաշրջիկների մուտքը
նպաստում է հյուրանոցային ոլորտի զարգացմանը, զբոսաշրջային
վայրերի զարգացմանը (Օրինակ՝Տաթեւ,Դիլիջան), առեւտրի զարգացմանը, հատկապես հուշանվերների վաճառքին, քանի որ տուրիստները
հեռանալիս ցանկանում են իրենց հետ տանել որոշակի մասունք տվյալ
երկրից։
Իմիջի տեսանկյունից ուշադրության է արժանի նաեւ շոկոլադի արտադրության ոլորտը։
 Հայաստանը հայտնի է շոկոլադի իր արտադրությամբ, հիմնականում, երբ ասվում է շոկոլադ, բոլորը հիշում են իրենց
մանկությունը։
 Հայաստանում բազմաթիվ մարդկանց մոտ շոկոլադը ասոցացվում է «Գրանդ Քենդի» ընկերության անվան հետ։
 «Գրանդ Քենդի» ընկերությունը հիմնադրվել է 2000թվականինին, Հրանտ Վարդանյանի կողմից[6]։
 «Գրանդ Քենդի» ընկերությունը ամենահաջողվածներից է, թե՛ տվյալ ոլորտում եւ թե՛ Հայաստանի Հանրապետությունում։
 Ընկերությունը իր ստեղծման պահից շատ հետաքրքիր մարքեթինգային քաղաքականություններ է իրականացրել, որով գրավել է
բնակչության վստահությունը։
 Հիմնական շեշտը դրվում է արտադրանքի որակի վրա, դա կապված է արդի սարքավորումների եւ հոսքագծերի
առկայությամբ։
 Ընկերությունը միշտ հանդես է գալիս համային յուրօրինակությամբ։
 Ներկայումս ընկերությունը ունի 400 անուն արտադրատեսակ, որով ապահովում է լայն ընտրանի։
Դիտարկենք իրականացվող մարքեթինգային քայլերը՝
 Ակտիվ գովազդը, որի վրա շատ մեծ շեշտ է դրվում սպառողին
ներկայացնելու համար իրենց նոր արտադրատեսակները(բոլորս կարող ենք հիշել այն գովազդը երբ երեխան ասում էր՝ «Ես
Գրանդ Քենդի շատ եմ սիրում»։
 Այս գովազդը դրական մեծ արձագանք ստացավ բնակչության կողմից)։
197ԿԱՌԱՎԱՐՈՒՄ
 Սեփական առաքման ցանցը, որը նախ հնարավորություն ընձեռեց չօգտվել միջնորդներից(արտադրանքի առանձնահատկությունից ելնելով անհրաժեշտ են հատուկ, թե՛ սանիտարական եւ թե՛ ջերմաստիճանային պայմաններ)։
 Առաքման մեջ
չանրադառնալը հայտնի մոտոցիկլետներին ուղղակի անհնար
է։
 Մոտոցիկլետային վաճառքը ուղղակի մարքեթինգային
«բում» առաջացրեց, երբ մոտոցիկլետը գալիս կանգնում էր բակում եւ միացնում հայտնի երաժշտությունը, բոլոր երեխաները
իջնում էին բակ գնումներ կատարելու։
 «Գրանդ Քենդի» ընկերությունը ունի նաեւ ֆիրմային խանութսրահներ։
 Դրանցից առաջինը եղել է՝ «Պոնչիկանոց»-ը։
 Ներկայումս «Պոնչիկանոց»-ը երեխաների ամենասիրելի վայրն է։
 Մարքեթինգային քայլերից է նաեւ 2010 թվականին համաշխարհային ռեկորդի սահմանումը՝ «Ամենամեծ շոկոլադե սալիկ» անվանակարգում, որը գրանցվեց Գինեսի գրքում։
 Սա ճանաչում բերեց ոչ միայն ընկերության, այլեւ Հայաստանի Հանրապետությանը՝ դառնալով Հայաստանի առաջին արդյունաբերական ռեկորդը։
 Բարեգործական միջոցառումների անցկացումը։
 Սեփական աշխատակիցների մասին հոգ տանելը, անգամ ընկերությունը կառուցել է մատչելի պայմաններով էլիտար շենք
իր աշխատակիցների համար։
Պետք է նշել, որ «Գրանդ Քենդի» ընկերության արտադրանքը մեծ
պահանջարկ ունի նաեւ արտերկրում։
Այսպիսով կարող ենք ասել, որ տվյալ ոլորտում գործող ընկերությունը իր գործունեության արդյունքում կարողացել է հասնել իմիջի
ձեւավոման բարձր մակարդակի։
Հաջորդ ոլորտը, որը իմիջի ձեւավորման տեսանկյունից շատ հզոր
գործիք է՝ տեղեկատվական տեխնոլոգիաների ոլորտն է։
 Հայ ազգը
մեծ ներդրում ունի տեղեկատվական տեխնոլոգիաների զարգացման
մեջ, որով հպարտանում է ողջ հայությունը։
 Հայազգի գիտնակաների
կողմից է ստեղծվել ավտոմատ փոխանցման տուփը, գունավոր հեռուստացույցը, բանկոմատը եւ այլ գյուտեր, որոնք փոխեցին ողջ մարդկության կյանքը եւ մեծ ճանաչվածություն բերեցին Հայ ազգին։
 Հայ ազգը
իր ինժեներական մտածելակերպով գրավիչ դարձավ արտերկրի կազ198ԿԱՌԱՎԱՐՈՒՄ
մակերպությունների համար, որոշները բացեցին իրենց մասնաճյուղերը, իսկ ոմանք կատարեցին գրավիչ առաջարկներ եւ իրենց մոտ ներգրավեցին բազմաթիվ մասնագետների, ինչը հանգեցրեց մասնագետների արտահոսքի Հայաստանի Հանրապետությունից։
Չնայած այն հանգամանքին, որ պատերազմական գործողությունները եւ շրջափակումը որոշ առումով ետ են մղել տեղեկատվական
տեխնոլոգիաները, սակայն, հայ ինժեներները կարողացան շատ արագ վերապատրաստվել եւ իրենց խոսքը ասել տեղեկատվական տեխնոլոգիաների ոլորտում։
Հայաստանի Հանրապետությունը իր տեխնոլոգիական ներուժով
կարող է արձագանքել շուկայի փոփոխություններին եւ իր ներդրումն ունենալ այնտեղ։
 Հայաստանը միջազգային հանրությանը ներկայացավ
նաեւ «ԹՈՒՄՈ» կենտրոնով, որտեղ կրթվում եւ մասնագիտական գիտելիքներ են ստանում պատանիներն ու երիտասարդները։
 Կենտրոնը
ստացել է միջազգային ճանաչում եւ համաձայնագրեր են կնքվել այլ
երկրների ղեկավարությունների կողմից, իրենց երկրում նույնպես այդպիսի կենտրոներ վերաբացելու ուղղությամբ։
 Խոշոր ընկերություններից կարող ենք նշել Հայաստանում տեղեկատվական տեխնոլոգիաների ոլորտում առաջատար «Սինոփսիս Արմենիա» ընկերությունը։
Ծառայությունների ոլորտին անրադառնալով, պետք է նաեւ անրադառնալ բանկային համակարգին, որը Հայաստանի տնտեսության ամենակայացած համակարգերից մեկն է։
 Հայաստանը ունի կայուն եւ ուժեղ ֆինանսական համակարգ, որտեղ գերիշխում են բանկերը։
 Հայաստանի բանկային համակարգը ունի ցածր համակենտրոնացում,
իսկ մրցունակությունը բավականին բարձր է՝ կապված տոկոսային
մարժայի նվազման հետ։
Բանկային համակարգը խիստ վերահսկողության տակ է գտնվում
Կենտրոնական Բանկի կողմից, որը համակարգում է ողջ ոլորտը։
 Այս
ամենի վառ ապացույց հանդիսացավ ֆինանսական ճգնաժամի նկատմամբ Հայաստանի բանկային համակարգի կայունությունը, որի ժամանակ ոչ մի բանկ չսնանկացավ։
 ՀՀ բանկային համակարգը մեծ վստահություն է վայելում միջազգային գործընկերների կողմից։
 Նման կայունությամբ կարող են հպարտանալ ոչ բոլոր երկրները։
Ներկայումս ՀՀ-ում գործում են 17 բանկեր, իրենց 537մասնաճյուղերով։
 Բանկային համակարգում աշխատողների թվաքանակը կազ199ԿԱՌԱՎԱՐՈՒՄ
մում է շուրջ 12 000մարդ[7]։
 Ոլորտն ունի սպասարկման բարձր որակ,
իրականացվում են տարբեր տեսակի գործարքներ։
 Այսպիսի համակարգի առկայությունը հնարավորություն է ընձեռում տարբեր կազմակերպություններին հանգիստ կերպով իրականացնել իրենց գործունեությունը։
 Բանկային ոլորտի մասին ավելի լավ պատկերացում կազմելու համար, իրականացվել է «ԱԿԲԱ-ԿՐԵԴԻՏ ԱԳՐԻԿՈԼ ԲԱՆԿ»
ՓԲԸ-ի իմիջի վերաբերյալ հարցում բանկի հաճախորդների շրջանակում։
 Հարցմանը մասնակցել է 80 հաճախորդ։
 Ստորեւ ներկայացնում
ենք հարցման արդյունքները՝
«Ի՞նչ հաճախականությամբ եք օգտվում բանկային ծառայություններից» հարցին՝ հարցվածների 78%-ը պատասխանել են հաճախ, 22%ը՝ ոչ հաճախ։
«Գո՞հ եք սպասարկման որակից» հարցին՝ հարցվածների 88%-ը
դրական է պատասխանել, որից 55%-ը՝ սպասարկման արագությունից,
25%-ը՝ բարեհամբույր վերաբերմունքից եւ 20%-ը՝ աշխատակիցների
մասնագիտացվածությունից։
«Արդյո՞ք ԱԿԲԱ բանկի ինտերիերը ավելի գրավիչ է դարձնում
բանկը» հարցին՝ հարցվածների գերակշիռ մեծամասնությունը՝ 95%ը,տվել է դրական պատասխան։
«Ինչպե՞ս կգնահատեք ԱԿԲԱ բանկի գովազդային քաղաքականությունը 5 բալային սանդղակով» հարցին՝ հարցվածների 75%-ը պատասխանել է «5», 14%-ը՝ «4» եւ 11%-ը՝ «3»։
Եվ այն հարցերին՝ «Համարու՞մ եք բանկը հուսալի», «Կօգտվե՞ք եւս
մեկ անգամ բանկի ծառայություններից», «Խորհուրդ կտա՞ք ձեր հարազատներին օգտվել բանկի ծառայություններից», գրանցվել է միանշանակ դրականպատասխան։
Այսինքն, հարցման արդյունքներից ելնելով, կարելի է հստակորեն
ասել, որ հաճախորդները բարձր են գնահատում սպասարկման որակը, ինտերիերը, ինչպես նաեւ համարում են բանկը հուսալի։
Այսպիսով ուսումնասիրելով այս ամենը մենք կարողացանք պրակտիկորեն ուսումնասիրել առանձին առանձին ոլորտների ազդեցությունը եւ իմիջի ձեւավորման առանձնահատկությունները Հայաստանի
Հանրապետությունում։
 Բերվեցին գործող կազմակերպությունների օրինակներ, որոնց շնորհիվ այսօր Հայաստանը իր ուրույն տեղն է զբաղեցնում համաշխարհային պատմության եւ ներկայիս իրողության մեջ։
200ԿԱՌԱՎԱՐՈՒՄ
Կատարվեց կազմակերպության եւ պետության իմիջի փոխհամագործակցության ուսումնասիրում, որի շնորհիվ կարող ենք հստակ ասել, որ
կազմակերպությունը իր իմիջը ստեղծելիս, ստեղծում է նաեւ պետության իմիջը։
 Պետության ցանկացած ոլորտի իմիջի անկումը հանգեցնում է պետության իմիջի անկմանը։
 Այսինքն՝ իմիջի սետղծումը, թե՛
պետության, թե՛ կազմակերպության համար համալիր գործողությունների արդյունք է։
