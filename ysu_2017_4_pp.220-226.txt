ՍՈՑԻԱԼԱԿԱՆ ԻՆՏԵԼԵԿՏԸ՝ ՈՐՊԵՍ ԺԱՄԱՆԱԿԱԿԻՑ 
ՀՈԳԵԲԱՆՈՒԹՅԱՆ ՀԻՄՆԱԽՆԴԻՐ 
20-րդ դարի վերջը և 21-րդ դարի սկիզբը նշանավորվում է տեխնիկական 
բուռն  առաջընթացով,  որոնք  չէին  կարող  շրջանցել  մարդկային  հարաբերությունների ոլորտը։
 Տեղեկատվության այս դարում գնալով մեծանում է մարդու՝ 
այլ մարդկանց հետ արդյունավետ շփվելու, տեղեկությունը օբյեկտիվ ընդունելու  և  շրջապատող  աշխարհի  բոլոր  փոփոխություններին  արձագանքելու  կարողությունը։
  Ժամանակակից  ակտիվ  զարգացող  հասարակությունը  ներկայացնում է բարձր պահանջներ անձնավորության նկատմամբ. այն ունի այնպիսի  քաղաքացիների  կարիք,  որոնք  խթանում  են  նորարարության  զարգացմանը։
  Բացի  այդ՝  մեր  շրջապատում  տեղի  ունեցող  սոցիալ-տնտեսական  փոփոխությունները  ուղղակիորեն  սրում  են  մարդու՝  սոցիալական  շրջապատի  հետ 
փոխազդեցության  ընթացքում  դիմազրկման  խնդիրը։
  Այս  խնդրի  լուծումը 
կախված է ակտիվ սոցիոմշակութային հարմարման կարողության զարգացումից։
 Այդ պատճառով սոցիալական ինտելեկտի խնդրի նկատմամբ գիտնականների մեծացող հետաքրքրությունը միանգամայն հասկանալի է։
 Արտասահմանյան հեղինակների կողմից այս հարցի շուրջ կան տեսական և հետազոտական 
որոշակի  տվյալներ  (Է.  Թորնդայք,  Հ.  Այզենկ,  Ջ.  Գիլֆորդ,  Գ.  Օլպորտ,  Ռ. 
Ստերնբերգ, Յ. Ն. Եմալյանով, Ա. Լաբունսկայա, Ե. Ս. Միխայլովա, Ա. Լ. Յուժանինովա և ուրիշներ)։
«Սոցիալական ինտելեկտ» հասկացությունը ներմուծվել է հոգեբանության 
մեջ  1920  թվականին  Է.  Թորնդայքի  կողմից։
  Սոցիալական  ինտելեկտի  նախնական  ըմբռնումը  կապված  էր  մարդկանց  վերաբերյալ  արագ,  գրեթե  ավտոմատացված դատողություններ, կարծիքներ տալու հետ, ներառյալ տարբեր իրավիճակներում  մարդկանց  վարքային  դրսևորումները  կանխագուշակել  կարողանալը։
Ըստ Է. Թորնդայքի՝ գոյություն ունեն ինտելեկտի երեք տեսակներ. 
1. աբստրակտ ինտելեկտ, որի շնորհիվ մարդը կարողանում է հասկանալ 
աբստրակտ  վերբալ  և  մաթեմատիկական  նշանները  ու  դրանց  հետ  անում  է 
որևէ գործողություն, 
2. կոնկրետ ինտելեկտ, որով մարդը կարողանում է նյութական աշխարհի 
առարկաները և իրերը հասկանալ ու դրանց հարաբերվել, 
3. սոցիալական ինտելեկտ, որի շնորհիվ մարդը կարողանում է հասկանալ 
ուրիշներին և փոխազդեցության մեջ մտնել նրանց հետ1։
Ռ.  Ստերնբերգը  1981  թ.-ին  անցկացրեց  հետազոտություն,  որի  նպատակն  էր  պարզել  հասարակ  մարդկանց  կարծիքը  սոցիալական  ինտելեկտի 
վերաբերյալ։
 Նրա հետազոտության արդյունքում պարզվեց, որ մարդիկ, սոցիալական ինտելեկտի ասելով, հասկանում են հետևյալը. 
1.  Երբ  մարդը  կարողանում  է  հաջողությամբ  գտնել  լուծում  պրակտիկ 
խնդրի համար. մարդուն հատուկ են պատճառահետևանքային տրամաբանությունը, առողջ դատողությունը, որոնց շնորհիվ մարդը որոշում կայացնելիս կշռադատում է տվյալ խնդրին վերաբերող բոլոր կողմերը։
2. Վերբալ հմտություններ. մարդը կարողանում է հստակ ձևակերպել մտքերը՝ արտաբերելով բառերը, բացատրում է իր կարդացածի գաղափարը, ունի 
հարուստ բառապաշար։
3. Սոցիալական իրազեկում. մարդն ունակ է ընդունելու շրջապատին այնպիսին, ինչպիսին այն կա. ժամանակին հասնում է պայմանավորված վայր, առաջարկում  է  խնդրի  լուծման  նպատակահարմար  տարբերակներ  և  մտքեր, 
հասկանալով և կարեկցանքով է մոտենում մարդկանց կարիքներին ու ցանկություններին։
  Նրան  ներհատուկ  են  դիմացկունությունը,  հետաքրքրությունների 
լայն շրջանակը։
2 
Ըստ Գ. Օլպորտի (1937թ.)՝ սոցիալական ինտելեկտը մի կարողություն է, 
որի  շնորհիվ  մարդը  կարողանում  է  տալ  այլ  մարդկանց  վարքի  վերաբերյալ 
ճշգրիտ նկարագրություններ, կանխագուշակություններ3։
1967թ.-ին  Ջ.  Գիլֆորդը որոշ  չափով  փոխեց  սոցիալական  ինտելեկտի ուղղվածությունը։
  Ըստ  նրա՝  սոցիալական  ինտելեկտը  պետք  է  հասկանալ  որպես ինտելեկտուալ ունակությունների համակարգ, որոնք առաջնահերթ կախված են ոչ թե ընդհանուր ինտելեկտուալ գործոնից, այլ վարքի վերաբերյալ տեղեկատվության ճանաչումից4։
Ա.  Լ.  Յուժանինովան  (1984թ.)  սոցիալական  ինտելեկտը  դիտարկվում  է 
որպես յուրահատուկ մտավոր կարողություն, որը որոշում է արդյունավետ հարաբերությունը։
  Հետազոտությունները,  որոնք  կատարել  են  Ա.  Լ.  Յուժանինովան  և  այլ  գիտնականներ,  ցույց  տվեցին,  որ  սոցիալական  ինտելեկտը  թույլ 
կապվածություն ունի ընդհանուր ինտելեկտի գնահատականների, ինտելեկտուալ արդյունավետության MMPI թեսթի սանդղակի (Գաուեր, 1957 թ.), Ռ. Քեթթելի  թեսթի  տվյալների հետ։
  Բոլոր այս  տվյալները  խոսում  են այն մասին, որ 
2 Стернберг Роберт Дж., Интеллект успеха, (Перевод։
 Сергей И. Ананин) Попурри, М.։
 2015, c. 
3  Олпорт  Г.,  Становление личности։
 Избранные труды /  [Пер. с англ. Л. В. Трубицыной и Д. А. 
սոցիալական ինտելեկտը անձի ճանաչողական կարողությունների ընդհանուր 
համակարգի համաչափ առանձնացված, ինքնուրույն չափորոշիչ է5։
Յ.  Ն.  Եմելյանովը,  ինչպես  նաև  այլ  հետազոտողներ,  սոցիալական  ինտելեկտը  կապում  են  իրավիճակային  հարմարվողականության  հետ։
  Սոցիալական ինտելեկտը ենթադրում է սոցիալական վարքի վերբալ և ոչ վերբալ միջոցների ազատ տիրապետում։
 Հեղինակը լրացնում է կոմունիկատիվ կոմպետենտությունը  այնպիսի  տարրերով,  որոնք  վերաբերում  են  շրջապատի  գործունեության  գիտակցմանը  (սոցիալական  և  ֆիզիկական),  շրջապատի  մարդկանց 
վրա սեփական նպատակին հասնելու համար փոխազդեցություն գործելուն և 
այլն։
 Ինչպես նաև կարևոր է սոցիալ-հոգեբանական երևակայության զարգացման ճանապարհը, որը թույլ է տալիս տեսնել ողջ աշխարհը այլ մարդկանց տեսանկյունից6։
Վ. Ա. Լաբունսկայան (1986 թ.) համարում էր, որ սոցիալական ինտելեկտը 
կապված  է  ոչ  վերբալ  վարքի ադեկվատ ընկալման  հետ7։
  Ե.  Ս.  Միխաիլովան 
(1991 թ.) «սոցիալական ինտելեկտ» հասկացության տակ հասկանում է անձի 
կոմմունիկատիվ  կարողությունների  կոգնիտիվ  ասպեկտ,  որը  խթանում  է  ճանաչողական  այն  գործընթացներին,  որոնք  կապված  են  սոցիալական  օբյեկտների արտացոլման հետ8։
Հ.  Այզենկի ինտելեկտի  կառուցվածքի մոդել. Լոնդոնի  Բետլեմյան  թագավորական հիվանդանոցի հոգեթերապևտ Հանս Յուրգենս Այզենկը նշում է, որ 
այսօր գոյություն ունեն հարաբերականորեն երեք տարբեր և հարաբերականորեն ինքնուրույն ինտելեկտի կոնցեպցիաներ (հասկացություններ)։
 Նա միաժամանակ  դրանց  միմյանց  դեմ  առ  դեմ  չի  հանում,  այլ  միավորում  է  նրանց  մեկ 
տանիքի  տակ։
  Նման  միավորումը  ցուցադրվում  է  սխեմատիկ  կերպով  (տե՛ս 
նկար 1). 
6 Емельянов, Ю. Н., Активное социально–психологическое обучение Л.։
 ЛГУ, 1985, C. 7—27. 
Նկար 1. Ինտելեկտի տարբեր տեսակների փոխմիավորվածությունն ըստ Հ. Այզենկի 
Կենսաբանական ինտելեկտը  մարդուն  ի ծնե  տրված  տեղեկատվությունը 
վերլուծելու  կարողությունն  է,  որը  կապված  է  գլխուղեղի  կեղևի  կառուցվածքից  և ֆունկցիաներից։
  Այն  ճանաչողական  վարքի գենետիկական,  ֆիզիլոգիական, նեյրոլոգիական, բիոքիմիական և հորմոնալ հիմքն է։
Հոգեչափողական ինտելեկտն իր հերթին սոցիալական ինտելեկտի և կենսաբանական  ինտելեկտի միջև  կապող  օղակն  է։
  Սրանք այն երևույթներն են, 
որոնք  դուրս  են  գալիս  մակերևույթ  և  տեսանելի  են  դառնում  հետազոտողի 
համար, հենց սրանց էլ Չ. Է. Սպիրմենը անվանեց ընդհանուր ինտելեկտ։
Սոցիալական  ինտելեկտ  անհատի  այն  ինտելեկտն  է,  որը  ձևավորվում  է 
նրա  սոցիալիզացիայի  ընթացքում  սոցիալական  միջավայրի  որոշակի  ազդեցության պայմանների ներքո9։
Ջ.  Գիլֆորդի  ինտելեկտի  կառուցվածքի  մոդել.  60-ական  թվականներին 
մեկ այլ գիտնական՝ Ջ. Գիլֆորդը, առաջ քաշեց սոցիալական ինտելեկտի չափման  համար  նախատեսված  առաջին  հավաստի,  հուսալի  թեսթը։
  Նա  դիտում 
էր սոցիալական ինտելեկտը որպես ինտելեկտուալ կարողությունների այնպիսի համակարգ, որն անկախ է ընդհանուր ինտելեկտի գործոններից, և ամենից 
առաջ կապված է վարքային տեղեկատվության ճանաչման հետ։
 Սոցիալական 
ինտելեկտի  չափման  հնարավորությունը  բխում  է  Ջ.  Գիլֆորդի  ինտելեկտի  ընդհանուր մոդելի կառուցվածքից։
Ջ. Գիլֆորդի և իր համախոհների կողմից անցկացված 20-ամյա հետազոտության  գործոնային  վերլուծության  հետազոտության  նպատակն  էր  ընդհանուր  կարողությունների  չափման թեսթային  ծրագրեր  մշակելը։
  Մանրակրկիտ 
հետազոտությունների  արդյունքում  ստեղծվեց  ինտելեկտի  կառուցվածքի  խորանարդային մոդելը։
 Այս մոդելը թույլ է տալիս առանձնացնել ինտելեկտի 120 
գործոններ։
  Դրանք  կարող  են  լինել  դասակարգված  համապատասխանաբար 
9 Айзенк Г. Ю., Интеллект։
 новый взгляд, Вопросы психологии, 1995, №1, с. 111-131. 
երեք  անկախ  փոփոխականներով,  որոնք  էլ  իրենց  հերթին  նկարագրվում  են 
տեղեկատվության վերլուծման գործընթացով։
Այդ փոփոխականները հետևյալներն են. 
1.  ներկայացված  տեղեկատվության  բովանդակությունը  (դրդիչ  նյութի 
բնույթ), 
2. տեղեկատվության վերլուծման օպերացիա,  
3. տեղեկատվության վերամշակման արդյունքներ։
Այս կերպով Ջ. Գիլֆորդի խորանարդային դասակարգման սխեման նկարագրում է ինտելեկտուալ 120 գործոններ (կարողություններ) 5*4*6=120 (տե՛ս 
նկար  2)։
  Ամեն  ինտելեկտուալ  կարողության  համապատասխանում  է  փոքրիկ 
խորանարդ,  որը  ձևավորվում  է  ըստ  երեք  կոորդինատային  առանցքների՝  բովանդակություն, օպերացիաներ, արդյունքներ10։
Նկար 2. Ինտելեկտի կառուցվածքի մոդելն ըստ Ջ. Գիլֆորդի (1967թ.)։
 Մոխրագույնով 
առանձնացված է սոցիալական ինտելեկտի բլոկը (վարքի ճանաչման կարողություններ)։
Այժմ  առանձնացնենք  սոցիալական  ինտելեկտի  ուսումնասիրման  չորս  հիմնական փուլերը։
1.  Առանջին  փուլ  (1920–1924  թթ.)  –  առաջին  անգամ  1920  թ.-ին  Է.  Լ. 
Թորնդայքի կողմից  հոգեբանության  գիտական բառապաշարի մեջ  մտցվեց «սոցիալական ինտելեկտ» հասկացությունը։
2. Երկրորդ փուլը (1925-1938 թթ.) – հոգեչափողական տեսանկյունից սոցիալական  ինտելեկտի  ուսումնասիրումը։
  Սոցիալական  ինտելեկտը  ուսումասիրվում  էր  հոգեչափողական  մոտեցմանը  համապատասխան։
  Որպես  պայման՝ հետազոտողները վերցնում էին տարբեր հեղինակների սոցիալական ինտելեկտի աբստրակտ բնութագրումներ և փորձում էին դրանք դարձնել ստանդարտացված չափողական գործիքներ, որոնք կարելի էր կիրառել լաբորատոր 
պայմաններում։
 Ամենից հաճախ օգտագործվում էին Ֆ. Վերոնի կողմից առաջարկված  սոցիալական  ինտելեկտի  բնութագրումները  (1933թ.)։
  Դրանք  էին՝ 
այլ  մարդկանց  հետ  լավ  հարաբերություններ  ունենալը,  սոցիալական  մեթոդների  ամբողջական  տիրապետումը,  որոնք  հնարավորություն  են  ընձեռում 
մարդուն լինել ազատ և անկախ այլ մարդկանց հետ առնչվելիս, սոցիալական 
խնդիրները  և  հարցերը  իմանալը,  սոցիալական  այլ  խմբի  անդամներից  եկող 
ազդակների  նկատմամբ  նրբազգացությունը,  ուրիշ  մարդկանց  հասկանալը, 
նրանց իրավիճակի մեջ մտնելը, անծանոթ մարդկանց տրամադրությունը հասկանալ կարողանալը և այլն։
3. Երրորդ փուլ (1930-ականներ վերջ-1965 թթ.) – սոցիալական ինտելեկտը  անհետանում  է  հոգեբանության  առարկայական  դաշտից։
  Այս  ոլորտում 
տարվող  հետագա  աշխատանքները  համարվեցին  անհույս։
  Բոլոր  հետազոտությունները  կանգնեցվեցին։
  Այս  շրջանում  «սոցիալական  ինտելեկտ»  հասկացությունը  դուրս  եկավ  հոգեբանության  ոլորից։
  Իսկ  Լ.  Թերսթոունի  (1938 
թ.) և Չ. Սպիրմենի (1927 թ.) մշակած ինտելեկտի մոդելների մեջ սոցիալական 
ինտելեկտը  բացակայում  էր։
  Այս  շրջանում  սոցիալական  ինտելեկտի  մի  շարք 
հետազոտողներ,  ինչպիսիք  են՝  Ա.  Անաստազին,  Դ.  Վեքսլերը  և  ուրիշներ,  սոցիալական  ինտելեկտի  հետագա  ուսումնասիրման  աշխատանքները  անիմաստ  համարեցին։
  Հետազոտությունները  կանխվեցին  գրեթե  բոլորի  կողմից՝ 
բացի Ջ. Գիլֆորդից։
4. Չորրորդ փուլ (1965–1969 թթ.) – սոցիալական ինտելեկտը տեղ գտավ 
Ջ.  Գիլֆորդի  առաջարկած  ինտելեկտի  կառուցվածքային  մոդելում։
  1920-ական  թվականներին  Ջ.  Գիլֆորդը  զբաղվում  էր  մարդու  դեմքի  արտահայտությունների  հետազոտմամբ։
  Նրա՝  սոցիալական  ինտելեկտի  շուրջ  տարած  աշխատանքը մինչ այժմ առաջինն է իր ծավալով, ընդգրկունությամբ և մանրակրկիտությամբ11։
Սոցիալական  ինտելեկտի  առկայության  շնորհիվ  մարդը  կարողանում  է 
այլ մարդկանց  հասկանալ,  տարբեր  իրավիճակներում նրանց  վարքը կանխագուշակել,  ինչպես  նաև  մարդկանց  վերբալ  և  ոչ  վերբալ  դրսևորումների  միջոցով նրանց զգացմունքները, մտադրությունները և էմոցիաները ճանաչել։
 Ուստիև  միջանձնային  փոխազդեցության  մեջ  անձի  հաջողակ  լինելը  պայմանավորված է սոցիալական կոմպետենտության իմացական հիմք հանդիսացող սոցիալական ինտելեկտի զարգացման աստիճանով։
 Հարկ է նշել նաև, որ սոցիալական  ինտելեկտը  կարևորագույն  մասնագիտական  որակ  է  այն  մասնագիտությունների  համար,  որոնցում  առկա  են  մարդ-մարդ  փոխհարաբերությունները։
ՍՈՑԻԱԼԱԿԱՆ ԻՆՏԵԼԵԿՏԸ՝ ՈՐՊԵՍ ԺԱՄԱՆԱԿԱԿԻՑ ՀՈԳԵԲԱՆՈՒԹՅԱՆ 
Մարիամ Դոլմազյան 
ՀԻՄՆԱԽՆԴԻՐ 
Բանալի բառեր՝ սոցիալական ինտելեկտ, հաղորդակցական կոմպետենտություն, 
կոմունիկատիվ կարողություններ, վերբալ և ոչ վերբալ հմտություններ, սոցիալական 
իրազեկում, ինտելեկտի կառուցվածքի մոդել 
Ամփոփում 
։
