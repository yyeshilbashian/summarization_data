  Ֆինանսական  ինստիտուտների  ազդեցությունը  տնտեսության  զարգացման  գործում  հարցի  ուսումնասիրումը  դարձրել  է  տնտեսագիտական  հետազոտության կարևորագույն ուղղություններից։
 Յուրաքանչյուր երկրի տնտեսության  արդյունավետությունն  ուղղակիորեն  կախված  է  նրա  ֆինանսական 
համակարգի  զարգացվածության  աստիճանից։
  Այս  հանգամանքով  պայմանավորված՝ ազատական տնտեսական հարաբերությունների անցած գրեթե բոլոր 
երկրներում  փոփոխությունների  հիմնական  ուղղություն  դարձավ  ֆինանսական  միջնորդության  ինստիտուտների  ստեղծումը  և  դրանց  գործունեության 
արդյունավետությունն ապահովող մեխանիզմների ձևավորումը։
 Ֆինանսական 
համակարգի զարգացման կարևորագույն գործոններից մեկը ֆինանսական համակարգի  կարգավորումն  ու  վերահսկողությունն  է։
  Զարգացող  ֆինանսական 
աշխարհն առնչվում է նորանոր ռիսկերի հետ, որոնց կանխարգելումը և ֆինանսական համակարգերը հնարավոր ճգնաժամերից զերծ պահելը մեծապես կախված են արդյունավետ կարգավորումից և վերահսկողությունից։
 Կարգավորման 
և  վերահսկողության  արդյունավետության  բարձրացման  ուղղությամբ  մշակվում են նորանոր մեխանիզմներ։
 Բնականաբար, այդպիսի գործընթաց սկսվեց 
նաև  Հայաստանի  Հանրապետությունում։
  Սակայն,  օբյեկտիվ  և  սուբյեկտիվ 
բնույթի տարբեր պատճառների հետևանքով այսօր հանրապետությունում ձևավորված  համակարգը  դեռևս  չունի  շուկայական  տնտեսության  պահանջները 
բավարարող զարգացվածության մակարդակ։
  Ֆինանսական շուկայի զարգացման համար պետական քաղաքականության հիմնական նպատակը ֆինանսական շուկայի արդյունավետ կարգավորում իրականացնելն է։
 Երբ ֆինանսական 
շուկայի  կարգավորումը  պահպանվում  է  պատշաճ  մակարդակում,  ապա  ներդրողներին ակնհայտ կլինեն կայունությունն ու իրենց ներդրումների տնտեսական օգուտը։
 Նման դեպքում ճգնաժամն ու ռիսկերը տնտեսության մեջ բաշխվում են առավել հավասարաչափ։
 Ֆինանսական համակարգի գործունեության 
առանձնահատկություններից  կախված՝  միջազգային  պրակտիկայում  տարբերակվում են ֆինանսական շուկայի կարգավորման երեք մոդելներ. 
1.  Ֆինանսական շուկայի յուրաքանչյուր հատվածի համար վերահսկողությունը կատարվում է առանձին մարմնի կողմից։
 Այս մոդելը կիրառվում  է ԱՄՆում, Իսպանիայում, Կիպրոսում, Պորտուգալիայում, Ֆինլանդիայում, Ռումինիայում,  Լիտվայում,  Լյուքսեմբուրգում,  մասնակի  ձևով՝  նաև  Իտալիայում։
Ֆինանսական  շուկայի  կարգավորման  այս  տարբերակի  օգնությամբ  շատ 
հեշտ և արդյունավետ կարելի է կարգավորել ֆինանսական շուկայի առանձին հատվածները՝ ելնելով դրանց գործունեության առանձնահատկություններից, բայց ոչ միշտ է հնարավոր հասնել համաձայնության բոլոր մարմինների միջև։
 Վերջին տասը տարիների ընթացքում եվրոպական որոշ երկրներ, 
ինչպիսիք են Բելգիան, Սլովակիան, Լեհաստանը, հրաժարվել են այս մոդելի 
կիրառումից։
2.  Ֆինանսական շուկայի կարգավորման և վերահսկողության մյուս մոդելի համաձայն՝ համապատասխան պարտականությունները բաժանվում են իշխանության երկու մարմինների միջև։
 Այսպիսի տարբերակ կիրառվում է Կանադայում, Նիդեռլանդներում։
3.  Ֆինանսական շուկայի կարգավորման գործառույթների կենտրոնացում մեկ 
մարմնի  ձեռքում՝  մեգակարգավորիչ։
  Մոդելը  կիրառվում  է  Գերմանիայում, 
Դանիայում, Էստոնիայում, Մալթայում, Ավստրիայում, Շվեյցարիայում, Ճապոնիայում,  ինչպես  նաև,  սկսած  2006թ.-ից,  ՀՀ-ում  Կենտրոնական  բանկը 
հանդիսանում  է  որպես  մեգակարգավորիչ  և  ֆինանսական  կայունության 
պատասխանատու [4]։
Աղյուսակ 1  
Ֆինանսական շուկայի հատվածների գործունեության  
վերահսկողության միավորված մարմինների բնութագիրը  
եվրոպական որոշ երկրներում. 
Երկիր 
Կարգավորող 
Ավստրիա 
մարմնի անվանումը 
Դանիա 
Էստոնիա 
Ստեղծման 
տարեթիվը 
2002թ. 
1988թ. 
1999թ. 
Լատվիա 
1998թ. 
Լյուքսեմբուրգ 
Մալթա 
1999թ. 
2002թ. 
Ֆինանսական վերահսկողության 
ոլորտը 
  Բանկային 
համակարգ, 
համակարգ, 
գործունեություն, 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
Բանկային 
գործունեություն, 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
Բանկային 
գործունեություն, 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
Բանկային 
գործունեություն, 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
Բանկային 
արժեթղթերի շուկա  
գործունեություն, 
համակարգ, 
համակարգ, 
գործունեություն, 
Բանկային 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
համակարգ, 
Գերմանիա 
2002թ. 
Նորվեգիա 
1986թ. 
Մեծ 
Բրիտանիա 
1997թ. 
Սլովակիա 
Շվեդիա 
2002թ. 
1990թ. 
համակարգ, 
համակարգ, 
համակարգ, 
Բանկային 
գործունեություն, 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
գործունեություն, 
Բանկային 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
Բանկային 
գործունեություն, 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
Արժեթղթերի  շուկա,  ապահովագրական համակարգ 
Բանկային 
գործունեություն, 
արժեթղթերի  շուկա,  ապահովագրական 
ոչ 
բանկային  ֆինանսական  հաստատություններ 
համակարգ, 
Միասնական կարգավորման համակարգին անցում առաջինը կատարել 
են Արևմտյան Եվրոպայի երկրները։
 Այդ երկրներում միասնական կարգավորման  մոդելին  անցնելու  հիմնական  դրդապատճառները  եղել  են  ֆինանսական 
հաստատությունների նկատմամբ արդյունավետ վերահսկողության անհրաժեշտությունը,  մասշտաբի  էֆեկտը,  ֆինանսական  ճգնաժամերը։
  Արևելյան  Եվրոպայի  և  նախկին  ԽՍՀՄ  որոշ երկրներում  միասնական  ֆինանսական  կարգավորման համակարգին անցում կատարեցին ավելի ուշ՝ 1990-ական թթ. երկրորդ 
կեսից  սկսած։
  Վերջինի  անհրաժեշտությունը  պայմանավորված  էր  շուկայի 
վերափոխման  արդյունքում  ստեղծվող  ֆինանսական  նոր  միջնորդների  բավարար արդյունավետ վերահսկողությամբ։
 Համաշխարհային բանկի տվյալների 
համաձայն՝  1999-2011թթ.  ընթացքում    ուսումնասիրվել  են  106  երկրների  ֆինանսական  շուկաների  կարգավորման  համակարգեր,  և  այն  երկրների  թիվը, 
որոնցում ֆինանսական շուկայի տարբեր հատվածների (բանկային համակարգ, 
ապահովագրական շուկա, արժեթղթերի շուկա) վերահսկողության իրականացման պատասխանատվությունը վերապահված է մեկ մարմնի, աճել է՝ դառնալով 
13-ից 36։
 Միաժամանակ աճել է նաև այն երկրների թիվը, որտեղ մեկ մարմին 
իրականացնում է ֆինանսական շուկայի տարբեր հատվածների վերահսկողությունը (բանկեր և ապահովագրական ընկերություններ, բանկեր և ներդրումային 
հիմնադրամներ,  ապահովագրական  ընկերություններ  և  ներդրումային  հիմնադրամներ)՝ դառնալով 20-ից  25 [3]։
Ֆինանսական կայունության ապահովումը մի շարք երկրների կենտրոնական բանկերի առաջնային խնդիրներից մեկն է։
 Սա պայմանավորված է այն 
հանգամանքով, որ ցածր գնաճը, գործազրկության մակարդակը, բարձր տնտեսական աճը՝ որպես դրամավարկային և պետական այլ մարմինների խնդիրներ, 
ժամանակակից  տնտեսություններում  չեն  կարող  ապահովվել  առանց  զարգացած և կայուն ֆինանսական համակարգի միջնորդության։
Կարգավորման  ամենատարբեր մոդելներն  ուսումնասիրելով՝  կարելի է 
հատուկ նշել, որ դրանք շատ լավ են աշխատում տարբեր ֆինանսական շուկաներ  և  քաղաքական  կառուցվածք  ունեցող  երկրներում։
  Բացարձակապես  անհնար  է  հաստատել,  որ  նույն  մոդելը  միակ  և  անխոս  ճիշտն  է  բոլոր  երկրների 
համար։
 Ֆինանսական շուկայի միասնական կարգավորման համակարգի (մեգակարգավորիչ) մի շարք առավելություններ կարող ենք  առանձնացնել. 
1.  այն հնարավորություն է տալիս առավել արդյունավետ գնահատելու և կանխելու ռիսկերի բաշխումը ֆինանսական ոլորտի տարբեր հատվածների միջև, 
գնահատելու  իրական  և  հնարավոր  ցնցումների  ազդեցությունը  ֆինանսական շուկայի վրա, 
2.  մեգակարգավորիչը կարող է ավելի արդյունավետ քաղաքականություն մշակել  ռիսկերի  վերաբերյալ՝  ամբողջությամբ  ազդելով  առանձին  կառույցների 
վրա, որոնք իր կազմի մեջ չեն մտնում, ինչպես նաև մշակել համապատասխան մոտեցումներ ֆինանսական ծառայությունների մոնիթորինգի համար, 
3.  մեգակարգավորիչի  գոյությունը  հանգեցնում  է  կարգավորող  մարմինների 
գործունեության համաձայնության, հնարավորություն  է տալիս խուսափելու 
վերահսկողական գործառույթների կրկնօրինակումից, 
4.  միասնական  մոտեցումների,  մեթոդների  և  եղանակների  օգտագործման, 
միասնական տեղեկատվության ապահովման հնարավորություն է տալիս, 
5.  որոշումների  կայացման  ժամանակ  ավելացնում  է  կարգավորողի  պատասխանատվությունը,  
6.  ապահովում  է  պետական  միջոցների  խնայողություն,  մարդկային  ռեսուրսների համախմբում, համագործակցություն, ֆինանսական հաշվետվությունների ծավալի կրճատում։
Պետք է հասկանալ նաև, որ վերահսկողության մեկ միավորված մարմինը 
կարող է ընդլայնել իր գործունեությունը մինչև որոշակի սահմանաչափի, դրանից հետո անհրաժեշտ է հնարավորություն փնտրել լիազորությունները պատվիրակելու  համար։
  Ֆինանսական  շուկայի  միավորված  կարգավորման  ու  վերահսկման դեպքում երբեմն դժվար է գտնել հավասարակշռություն կարգավորման  տարբեր  նպատակների  միջև։
  Տալով  նպատակների  տարբերակում՝  հնարավոր  է,  որ  մեկ  կարգավորողը  չկարողանա  պարզ  պատկերացում  ունենալ 
խնդիրների և ռացիոնալ ղեկավարի վերաբերյալ՝ տալով համարժեք տարբերակում  տարբեր  ինստիտուտների  միջև։
  Պատասխանատվությունը  լավացնելու 
փոխարեն՝  այն  կարող  է  նվազել,  քանի  որ  դժվար  է  մշակել  մեկ  ընդհանուր 
վերահսկում մի շարք խնդիրների համար։
 Շատ դեպքերում տարբեր նպատակները  կարող  են  կոնֆլիկտ  առաջացնել։
  Միավորված  կարգավորման  և  վերահսկման  մարմնի դեպքում  փաստորեն  ստեղծվում  է վերահսկման  մենաշնորհ, 
որը  կարող  է  առաջացնել  մոնոպոլիաների  հետ  կապված,  այսպես  կոչված, 
անարդյունավետություն,  որը  ենթադրում  է  վատ  ղեկավարման  հետևանքով 
միջին  ծախսերի  մեծացում։
  Եվ  մոնոպոլ  վերահսկման  դեպքում  այն  ավելի  ոչ 
ճկուն է և բյուրոկրատ, քան առանձին մասնագիտացված վերահսկման դեպքում։
Մեկ այլ խնդիր է միավորված մարմնի գործառույթների անընդհատ մեծացումը,  որը  կարող  է  առաջանալ  այն  դեպքում,  երբ  շատ  քաղաքական  գործիչներ  պահանջեն  այդ մարմնին  կատարելու  այնպիսի  գործառույթներ,  որոնք 
շեղվում են հիմնականից, գլխավորից։
 Օրինակ՝ Սկանդինավյան որոշ երկրներում միավորված մարմնից պահանջում են վերահսկել անշարժ գույքի բրոքերներին, չնայած դա նրանց հիմնական գործառույթը չէ, իսկ Մեծ Բրիտանիայում 
միավորված կարգավորման մարմինը կատարում է նաև գրավների վերահսկում 
և  ֆինանսական  ծառայությունների  ինդուստրիայում  մրցակցության  խրախուսում։
Միասնական կարգավորման մարմնի առաջ դրված խնդիրներն ու նպատակները պետք է հստակ սահմանված լինեն օրենսդիր մարմնի կողմից, ինչպես 
նաև  կարևոր  է  դրանց  հարաբերական  առաջնահերթությունների  որոշումը, 
որպեսզի  մեգակարգավորիչի  գործունեության  արդյունավետությունը  չնվազի։
Ֆինանսական  շուկայի  տարբեր  հատվածների  կարգավորումը  պետք  է  ներդաշնակ լինի, որ տնտեսության մեջ գործի մասշտաբի էֆեկտը։
Որոշ հետազոտողներ կարծում են, թե մրցակցություն պետք է լինի նաև 
ֆինանսական շուկան կարգավորող մարմինների միջև, քանի որ մեկ կարգավորողը կարող է անհիմն խստացնել կարգավորման մեթոդները։
 Հակառակ դեպքում  կարևորվում  է  միջազգային  պրակտիկայում  որոշակի  նախադեպեր 
ունեցող այս մարմնի հակամենաշնորհային կարգավորումը։
Յուրաքանչյուր  ֆինանսական  ինստիտուտ  խնդիրներ  ունենալու  դեպքում  համապատասխան  օգնություն  է  ակնկալում  ֆինանսական  շուկան  կարգավորող մարմնից։
 Ստացվում է, որ մեգակարգավորիչի դեպքում ռիսկը կրում 
է մեկ մարմին։
ՀՀ ֆինանսական համակարգը նույնպես զերծ չէ տարաբնույթ ռիսկերից, 
որոնք իրենց առանձնահատկություններով տարբերվում են աշխարհի զարգացած երկրների ֆինանսական համակարգերում առկա ռիսկերից՝ հաշվի առնելով անցումային տնտեսության և մասնավորապես մեր տնտեսության առանձնահատկությունները։
  Ֆինանսական  համակարգի  կայացվածության  ճանապարհին  հանրապետությունը  բախվել  է մի  շարք  հիմնախնդիրների, որոնց  մի 
մասը կարգավորման անհրաժեշտություն ունի։
 Մեր երկրի ֆինանսական համակարգը դեռևս գտնվում է կայացման փուլում։
 Չնայած հանրապետությունում 
առկա  է  կայացած  և  զարգացող  բանկային  համակարգ,  սակայն  ֆինանսական 
համակարգի մնացած ոլորտները դեռևս գտնվում են ձևավորման փուլում։
 Այսինքն՝ այս համատեքստում ֆինանսական համակարգի կարգավորումը պետք 
է հանգեցնի վերջինիս զարգացմանը։
Բանկային,  ապահովագրական  և  արժեթղթերի  շուկաների  առողջ  զարգացման, վճարահաշվարկային համակարգի կատարելագործման և ՀՀ ֆինանսական համակարգի կայունության ապահովման քաղաքականության պայմաններում  Կենտրոնական  բանկը  պետք  է  շարունակի  կարգավորման  և  վերահսկողության կատարելագործմանն ուղղված բարեփոխումները։
 Սահմանվելու 
են ճգնաժամերի կառավարման քաղաքականության նպատակները, հիմնական 
սկզբունքները,  ինչպես  նաև  ճգնաժամերի  կառավարման  գործընթացին  մասնակից առանձին ստորաբաժանումների միջև համագործակցության շրջանակներն ու հանրությանը իրազեկման մոտեցումները։
ՀՀ-ում  միավորված  կարգավորման  և  վերահսկողության  համակարգի 
ստեղծման նախադրյալներն էին. 
1.  ֆինանսական  համակարգում  առկա  ռիսկերի  նվազեցման  անհրաժեշտությունը, 
2.  լավագույն փորձի տարածումը, 
3.  շուկայի թերզարգացած հատվածների գործունեության ակտիվացումը, 
4.  համակարգի բոլոր մասնակիցների համար հավասար պահանջների 
սահմանումը, 
5.  կարգավորման և վերահսկողության ծախսերի կրճատումը, 
6.  այլ մասնակիցների զարգացվածության մակարդակների տարբերությունների վերացման նպաստումը։
Ֆինանսական շուկայի կարգավորման մոդելների ուսումնասիրությունների արդյունքում կարելի է ասել, որ միավորված համակարգի ներդրումը ներկայիս  ֆինանսական  համակարգերի  համար  համարվում  է  կարգավորման  և 
վերահսկողության լավագույն մոդելը, քանի որ համակարգի ներդրման շնորհիվ 
հնարավոր  է  նվազեցնել  ֆինանսական  ռիսկերը,  ուժեղացնել  ֆինանսական 
շուկայի  մասնակիցների  համագործակցությունը,  բարձրացնել  ֆինանսական 
շուկայի զարգացվածության մակարդակը, ստեղծել ֆինանսական շուկայի մասնակիցների  համար  հավասար  և  ազատ  մրցակցային  պայմաններ,  ապահովել 
ներդրումների հուսալիությունն ու անվտանգությունը, արդյունավետ օգտագործել վարչական ռեսուրսները։
Յուրաքանչյուր երկրի տնտեսության արդյունավետությունն ուղղակիորեն կախված է նրա ֆինանսական համակարգի զարգացվածության աստիճանից։
  Ֆինանսական  շուկայի  զարգացման  համար  պետական  քաղաքականության  հիմնական  նպատակը  ֆինանսական  շուկայի  արդյունավետ  կարգավորում իրականացնելն է։
 Կարգավորման ամենատարբեր մոդելներն ուսումնասիրելով՝ կարելի է հատուկ նշել, որ դրանք շատ լավ են աշխատում տարբեր ֆինանսական  շուկաներ  և  քաղաքական  կառուցվածք  ունեցող  երկրներում։
  Աշխարհի բազմաթիվ երկրներ ներկայումս ֆինանսական շուկայի կարգավորման 
և վերահսկողության համակարգի խնդիրների լուծումը տեսնում են ֆինանսական համակարգի կարգավորման և վերահսկողության միավորված համակարգի ներդրմամբ՝ հաշվի առնելով դրա առավելությունները։
Գ ր ա կ ա ն ո ւ թ յ ո ւ ն   
1.  «Ֆինանսական կարգավորման և վերահսկողության միավորված համակարգի ներդրման մասին» ՀՀ օրենք, ընդունված 08.12.2005թ.։
2.  Մնացականյան Հ.Գ., Հակոբյան Ա.Զ. Ֆինանսներ և ֆինանսական համակարգ։
Երևան։
 Ուսումնամեթոդական ձեռնարկ։
 2005։
 88 էջ։
3.  Արզումանյան Դ., ՀՀ ֆինանսական համակարգի զարգացման հիմնախնդիրները // Ֆինանսներ և էկոնոմիկա։
 2014թ. ապրիլ, N 4, էջ 20-22։
4.  www. cba.am   ԿԲ պաշտոնական ինտերնետային կայք, ՀՀ ԿԲ-ի ռազմավարությունը։
рынков. М.։
