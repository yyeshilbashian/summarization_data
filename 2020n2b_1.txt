Մարդու  էությունը՝  մի  կողմից՝  պայմանավորված  կոնկրետ  այս 
կամ այն դրությամբ, մյուս կողմից՝ անկախ բոլոր իրավիճակներից. ահա 
այս մտորումներն են ընկած հոդվածի հիմքում՝ իբրև քննություն Զորայր 
Խալափյանի  «Ոսկե  միջինը»  վիպակի։
  Ստեղծագործությունը  գրողն 
անվանել է ասք։
Ընդհանրապես  այս  հեղինակի  բազմաթիվ  գործեր  են  հայտնվել 
գրականագետների  ուշադրության  կենտրոնում։
  Թեպետ  որպես 
առանձին  ուսումնասիրության  թեմա՝  հոդվածի  շրջանակներում,  սա 
առաջին  փորձերից  է։
  Քննության  համար  ընտրված  վերլուծական, 
վերլուծական-համեմատական  մեթոդները  տվել  են  հնարավորություն` 
նկատելու  մարդկային  էության  հոգեբանական,  փիլիսոփայական 
կողմերը,  որոնց  վրա  էլ  շեշտը  դրել  է  հեղինակը։
  Երկրորդի  միջոցով 
բացահայտվել  են  վիպակի  պատկերավոր  արտահայտությունները, 
որոնք  էլ  հնարավորություն  են  տվել  գրողի  խոսքը  մեկնաբանել՝  վեր 
հանելով  ստեղծագործության  գեղարվեստական  արժեքը։
  Համապատասխան  մեջբերումները  կհաստատեն  ասվածը։
  Սրանք  են  այն 
առանցքային  մոտեցումները,  որոնք  հիմք  են  ընդունվել  հոդվածը 
ներկայացնելու համար։
«…Ոսկու մի վիթխարի սար։
 Մարդկային արյան, տառապանքների, 
զրկանքների  գինը՝  ոչինչ։
  Ո՞ւմ  է  պետք,  ինչո՞ւ…»  [1],-հռետորական 
հարցադրումով  է  միտքն  արտահայտում  Զորայր  Խալափյանը,  և 
լիակատար  հակադրություն  ստեղծելու  անկեղծ  մղումով  էլ  զուգահեռ 
ներկայացնում  ենք  «Մարդը  դատապարտված  է  ազատության…»՝  Ժան 
Պոլ  Սարտրի  հանրահայտ  միտքը։
  Ինչու՞,  որովհետև  հենց  այսպիսի 
իրական, ու թվում է՝ անտրամաբանական հակադրամիասնությունների 
վրա  են  հենված  մարդկային  կյանքի  «պատահական»  օրինաչափությունները, մի բան, որն արտահայտվում է նաև վիպակում։
հոգևոր  տարբերվող-չկրկնվող  տեսակ՝ 
Ո՞ւր էր թե մարդկային բուն առաքելությունն այս կյանքում` ՄԱՐԴ 
լինելը,  պահպանվեր  գեթ  մի  ակնթարթ,  տիեզերական  ակնթարթ։
  Ո՞վ  է 
մարդը։
  Մարդը  հասարակության  մեջ,  մարդը  բնության  մեջ  և  մարդն 
ինքն  իր  մեջ՝  իր  ներսում։
  Մի  դեպքում  մարդն  իբրև  բնության  ազատ 
զավակը՝  հոգով,  ֆիզիկապես,  բայց  և  առաջին  հերթին՝  հոգով,  մեկ  այլ 
դեպքում՝  մարդն  իբրև  հասարակական  էակ՝  անվերջ  անհավասար 
պայքարի մեջ կրկին թե՛ բնության հետ, թե՛ իր նմանի, և, ի վերջո, մարդն 
իբրև 
կենսակերպով, 
աշխարհընկալմամբ,  խոհի  ու  մտորումի՝  շրջապատող  աշխարհի 
ազդակներից  ոչ  անկախ  արարում,  որ  ապրում  է։
  Իսկ  ապրելու 
«տեսակները» Զ. Խալափյան արձակագրի գրչի ներքո այլ ոգի են առնում՝ 
ուրիշներից  մասնավորապես  ու  առանձնապես  տարբերվելով  ոչ  ավելի, 
ոչ  պակաս…  ժպիտներով,  այն  էլ՝  ծոծրակին։
  Արդեն  հետո,  ստեղծագործության  վերջընթեր  մասերում  է  պարզ  դառնում,  թե  ի՛նչ  արժեն 
մարդկային ծոծրակին աճող-ծաղկող, ըստ գրողի՝ երեք տեսակի, լիովին 
տարբեր  ժպիտները.  «Բանտապետը  դատարկեց  բաժակը  ու  ծոծրակի 
եռհարկ  կնճիռները  ժպտացին  երեք  տարբեր  ժպիտներով.  մեկն  ուրախ, 
մյուսը՝  քմծիծաղով,  ամենափոքրը՝  համարյա  արհամարհական  [1]։
…Ծոծրակի  եռհարկ  կնճիռները  ժպտում  էին  նոր  դասավորությամբ. 
վերևինը՝  ուրախ,  մեջտեղինը՝  թախծոտ,  ներքևինը՝  ինչպես  միշտ 
քմծիծաղ  էր  տալիս։
  Երբ  բանտապետը  շարժում  էր  գլուխը,  ժպիտների 
դասավորությունը  փոխվում  էր.  ժպտացողը  սկսում  էր  թախծել, 
թախծողը՝  ժպտալ,  միայն  քմծիծաղողը  մնում  էր  անփոփոխ։
  Ամեն 
շարժման  ժպիտները  մի  նոր  ներկայացում  էին  սկսում։
  Բոլորը  գիտեին 
այդ  տարօրինակ  ժպիտների  մասին.  նույնիսկ  նրա  թիկունքում 
կանգնած՝  դեմքերին  պատկառելի  տեսք  էին  տալիս,  որովհետև 
ժպիտները  հսկում  էին,  առանձնապես  քմծիծաղողը»  [1],  և,  վերջապես, 
ծոծրակն  ավելի  զվարթ  տեսք  ունի,  քան  նրա  դեմքը,  մի  բան,  որ  թե՛ 
ընթերցողի,  թե՛  անգամ  ծոծրակի  տիրոջ  համար  հայտնի  է  դառնում 
միայն  գործի  վերջընթեր  մասերում,  ցավոք։
  Ահա,  ինչո՞ւ  է  ժպիտը 
բուսնել  ծոծրակին.  չէ՞  որ  սա  դուրս  է  և  հեռու  տրամաբանական  բոլոր 
ասույթներից։
  Ճշմարիտ  է  ասված։
  Սակայն  չէ՞  որ  «բանտապետական» 
ծոծրա՛կը  կարող  է  միայն  ժպտալ,  այն  էլ  եռատեսակ,  և  ոչ  երբեք՝ 
շուրթերը։
  Չէ՞  որ  շուրթերին  բուսած-ծաղկող  ժպիտը  կարող  էր  լինել 
խիստ  մարդկային։
  Անտարակույս,  գրողին  անհրաժեշտ  էր  բոլոր 
հերոսների  մարդկային  -  ոչ  մարդկային  խիստ  հոգեբանական  բնութագիրը  տալ,  անպայմանորեն  հոգեբանական՝  սահմանային  իրավիճակի 
տեսանկյունից ևս։
Ժամանակ  առ  ժամանակ  խոսելով  արձակագրի  ստեղծագործությունների  հերոսների  մասին՝  ընդգծվել  է  նրա`  մեծ  առումով  բոլոր 
գրական  ստեղծագործությունների  միակ  հերոսի՝  մարդու  նկարագիրը։
Այս  առումով  գրողի  քննվող  գործը  ևս  բացառություն  չէ։
  Միայն  թե  այս 
պարագայում  բացառիկ  է  ընտրված  իրավիճակը,  բացառիկ,  սակայն 
կրկին կյանքային և անչափ մարդկային։
Կալանավորների  հերթական  խումբը,  ճեղքելով  անանցանելի 
ձյունաշերտերը,  տարվում  է  հյուսիսային  սառցաստաններից  մեկը՝ 
պետական գանձարան հասցնելու երկրի ընդերքից ավազահատիկներին 
միաձույլ ծնված թանկարժեք հանքանյութը՝ ոսկին։
 Ահա այս անսահման 
սառցաշխարհում էլ ծավալվում են վիպական իրադարձությունները։
 Եվ 
չարքաշ  ու  անմարդկային,  անվերապահորեն  անկրկնելի  ճակատագրերի  առջև  ոսկու՝  անգամ  անկարելի,  անկշռելիության  չափ 
հսկայական  ձուլակտորը  արժեզրկվում  է,  քանզի  այդ  պայմաններում 
մարդկային ամեն մի կյանք անարժեք է երիցս… «Գերեզման են փորում՝ 
ոսկի  է  դուրս  գալիս։
  Ո՞ւմ  է  պետք։
  Որտեղ  փորում  են՝  ոսկի  է  դուրս 
գալիս։
  …Անբավ  մի  հարստություն,  տասը  մեծ  քաղաքի  գին  ծածկել  էր 
ավազով  ու  նստել  իր  բահի  մոտ։
  Գերեզման  է  փորել  աշխարհի 
ամենաթշվառ  մարդու  համար՝  ոսկի  է  ելել։
  Հզոր  մի  երակ՝  ավազով 
ծածկված։
  Կպառկեցնեն  ձորձեղեն  շորերով  թշվառին  անհատնում 
հարստության վրա։
 Փարավոնին արժանի թաղում» [1]։
Ինչ  խոսք,  բառերը  շռայլորեն  չեն  գործածված,  ընտրված  չէ 
«ամենափայլուն»  բառապաշարը,  բայց  չէ՞  որ  այս  միջոցով  ասելիքն 
ավելի  խոսուն  է,  քան  կլիներ  հակառակ  պարագայում։
  Սա  գրողի  մեծ 
արվեստի,  բնականաբար,  նաև  այս  ստեղծագործության  գեղարվեստական  առանձնահատկություններից  մեկն  է։
  Բրիտանացի  փիլիսոփա 
Ռ.  Ջ.  Քոլլինգվուդը  հենց  սա  նկատի  ունի՝  նշելով.  «…Նույնիսկ 
արձակում  մակդիրների  գործածումը,  որտեղ  նպատակը  արտահայտչականությունն է, վտանգավոր է» [5]։
Գործում  բազմաթիվ  խոհափիլիսոփայական  մտքեր  են  արտածվում՝  մերթ  զուտ  մտորումի  տեսքով,  մերթ  էլ՝  երկխոսություններում։
«Տեղավորվեցին ինչպես կյանքում. ըստ ուժի, թուլության, խոհեմության 
ու  անխոհեմության,  ազնվության  ու  անազնվության։
  …Հասարակությունը  հաշվեկշռվում  էր։
  Եվ  հաշվեկշռվեց  այնպես,  որ  անարդարությունը աչք էր ծագում» [1]։
սակայն 
Ի  վերջո,  ի՞նչ  արժե  մարդու  կյանքը՝  մեն-մի  անգամ  տրված 
վերուստ,  երբ  մեկ  բնության  արհավիրքը  (այս  դեպքում՝  ձնահոսքեր), 
մերթ  նույն  մարդ-մարդ  բիրտ  փոխհարաբերությունները  (բանտարկյալբանտապետ,  ապա՝  բանտարկյալ՝  վերածված  հսկիչ  զինվորի)՝  տարբեր 
դիտանկյուններից, 
ամենաանմարդկային 
արդարացումները  իբրև  պաշտպանություն  սեփական  գործելաոճի՝ 
կիրառելով,  մյուս  կողմից  էլ՝  վերահաս  հիվանդություն,  գուցե 
համաճարակ՝  մարմնի  վրա  հայտնվող  չարագուշակ-մահաբեր  բծերով։
Որքա՛ն պետք է ուժեղ լինի մարդը՝ դիմակայելու եռագլուխ-բազմագլուխ 
հրեշին,  որին  անխուսափելիորեն  միանում  է  նաև  իր  ներսի՝  գուցե  թե 
ավելի,  քան  ամենայնը,  անգութ  ու  ոխերիմ  թշնամին,  և  դա  այնտեղ, 
որտեղ  խառնված  են  իրականն  ու  երևակայականը։
  Ուժ՝  պայքարի,  իսկ 
նպատակը մեկն է, թերևս միակը՝ պահպանել ՄԱՐԴԸ ներսում։
մշտապես 
«Հանքերը  ոչինչ  չեն  տալիս…  Ոսկին  սպառվել  է,  էլ  չկա…  Միայն 
ձևականությունը  պահպանելու  համար  ենք  մարդկանց  ամեն  օր 
աշխատանքի  հանում։
  Տաժանակրություն  է,  պետք  է  վայելի,  իր  ինչ 
գործն  է,  որ  դատարկ  հող  է  հանում» 
[1]։
  «Վայելքի  հասնող» 
տաժանակրությանը  ուղղակիորեն  հակադրվում  է  գրողի՝  բոլոր 
ժամանակների  համար,  անկախ  ցանկացած  իրավիճակից,  սերը՝  «սեր 
մարդու նկատմամբ, երգիծանք, հումոր առանց չարության և սարկազմի» 
[2].  սա  հենց  այն  ճշմարիտ,  բնորոշ  գիծն  է,  որով  առանձնանում  են 
խալափյանական  էջերը։
  Բերենք  ընդամենը  մեկ  օրինակ.  «…Այսպես 
խոսում էին կալավանավորները, որ նույնպես մարդիկ էին» [1]։
«Հանքահորեր  իջնում  էին  լուսաբացից  առաջ,  և  կալանավորները 
չէին  տեսնում  լույսի  բացվելը։
  Փայտե  աստիճանները  ասես  քարավան 
էին  տանում։
  Գետնի  տակը  լցվում  էր  մարդկանցով։
  Հարկ-հարկ,  աջ  ու 
ձախ,  վերև  ու  ներքև,  բոլոր  ուղղություններով  շարժվում  էին  մարդիկ, 
խճճվում,  մոլորվում,  կորչում  լեռան  ներսում,  արյան  նման  հոսում  նրա 
ոսկե երակներում [1]։
 Հանքահորերից դուրս են գալիս, երբ արդեն մութն 
է  լինում։
  Մթնով  մտնում  են,  մթնով  դուրս  գալիս։
  Ինչ-որ  տեղ  կորչում  է 
ցերեկը,  իսկ  գիշերները  կպչում  են  իրար,  և  կյանքը  դառնում  է 
միապաղաղ,  սև  ժապավեն։
  Ժապավենն  էլ  քաշում  են  շատ  դանդաղ։
Ժապավենի  վրա  փոքրիկ  լուսածերպեր.  տաք  ջրվռիկ,  անկողին,  մի 
պտղունց  ծխախոտ։
  Տարօրինակ  չէ,  որ  մարդիկ  փախչում  են։
  Անգամ 
ավելի բնական է, որ փախչեն։
 Տարօրինակ չէ, որ փախչողներին որսում 
են ու պատժում։
 Անբնական կլիներ, որ չբռնեին ու չպատժեին» [1]։
կա՛մ 
նրանց 
հսկողները 
Կա՛մ 
բանտարկյալները, 
(թեև 
բանտապետը  կարող  է  անգամ  թիթեռի  պոկված  թևի  համար…  տխրել). 
փաստացի նաև այս կռիվն է փակ սարերի ներսում բանտվածների միջև։
Այս  դեպքում,  անկախ  կարգավիճակից,  բոլորն  են  բանտարկյալներ՝ 
բնության  և  հիվանդության  հագցրած  ձեռնաշղթաներով։
  «Երբեմն 
մտածում  եմ՝  ազատազրկողն  ինքն  արդյոք  ազա՞տ  է,  ուրիշին 
բանտարկողն  ինքն  իրեն  ևս  չի՞  բանտարկում։
  Չէ՞  որ  պետք  է  հսկել, 
այսինքն՝  հրացանը  ձեռքիդ  պետք  է  կանգնես  նրա  մոտ։
  Այսքան  տարի 
մենք նույնպես աքսորված չե՞նք…» [1],-նրա՝ բանտապետի խոսքերն են՝ 
հիրավի ճշմարիտ, տրամաբանորեն ու մարդկայնորեն ճշգրիտ, որքան էլ 
որ  զարմանալի  թվա.  «…Ինչո՜ւ  ենք  իրար  տանջում,  ի՜նչ  ենք  ուզում 
իրարից,  ինչո՜ւ  չենք  թողնում  միմյանց  ապրել,  շնչել։
  Չէ՞  որ  մարդն  է 
մարդուն  տանջում  և  ոչ՝  ինչ-որ  գերբնական  էակ։
  Վերջիվերջո  մարդը 
մարդու  դեմ  է  պայքարում,  կռվում,  պատերազմում,  փոխանակ  բոլորը 
միաբանվելու ընդհանուր թշնամու՝ բնության արհավիրքների դեմ, մենք 
իրար ենք ոչնչացնում» [1]։
Զորայր Խալափյանը որոնող հեղինակ է։
 Նրա արձակը աչքի է ընկնում նյութի հարստությամբ ու ոճի բազմազանությամբ։
 Զ. Խալափյանին 
հատուկ  է  և՛  պատումի  դրամատիկ,  ներքին  լարվածությունը  («Որտե՞ղ 
էիր, մարդ աստծո»), և՛ ողբերգական շունչը («Երիցուկի թերթիկները»), և՛ 
հեգնանքը  («Եվ  վերադարձնելով  ձեր  դիմանկարը»),  և՛  առօրյա  խոհը։
Զ.  Խալափյանը  բարձրացնում  է  մի  շարք  արդիական  և  ընդհանրական 
արժեք  ունեցող  հարցադրումներ՝  ընթերցողին  տալով  թե՛  վիճելու,  թե՛ 
խորհելու հնարավորություն» [տե՛ս 4]։
Ահա,  գործում  ընդամենը  մեկ  տողով  հիշատակվում  է,  որ  կա 
ճանապարհ,  որը  միայն  մեկ  մարդու  համար  է։
  Ինքնին  հասկանալի  է 
գրողի  թափանցիկ  ակնարկը՝  պարզ  ենթատեքստով՝  ելքը  միայն  մեկ 
ՄԱՐԴՈՒ  համար  է։
  Եվ  բնական  չէ՞  արդյոք,  որ  մեկը,  գուցե  թե  հոգով 
ամենափոքրացածը,  մարդկային  հոգին  կորցրած  վերջինը  մնում  է 
սառցաստան-բանտում՝  ինքն  էլ  չիմանալով  որպես  հսկի՞չ,  թե՞  որպես 
բանտարկյալ,  մնում  է  ասես  հավիտյան՝  ոսկու  աշխարհ-աշխարհի 
անկյունում քարացած։
Եվ  առանձնակի  ուշադրության  ու  գնահատանքի  արժանի՝ 
հոգեբանական  ստրուկ  (ստրկացած)  ոգու  վիճակը.  երբ  հանկարծ 
կալանավորները  նկատում  են,  որ  մնացել  են  առանց  հսկողության… 
սարսափում են։
 Ինչո՞ւ։
 Ստեղծագործությունը թե՛ իրավիճակային է, թե՛ 
հոգեբանական։
  Եվ  այս  երկուսը  ծավալային  առումով 
լիովին 
հավասարակշռված  են։
  Իսկ  բազմաթիվ  պատկերներ  գալիս  են 
լրացնելու,  բայց  ոչ  երբեք  ծանրացնելու  գործի  կշռույթի  ամբողջականությունը։
  Պատումը  լիարժեք  և  տեսանելի  են  դարձնում  վիպակի 
պատկերավոր  արտահայտությունները,  որոնք  պարզ  են  ու  զգայուն՝ 
աչքի լույսի պես։
«Զանգը շրթատ էր և ռնգային կոտրտված ձայներ էր հանում՝ նո-նոնո,  որ  սառը,  ականակիտ  օդի  մեջ  ծանր  քարերի  նման  նետվում  էին 
դեպի  խցի  պատուհանները»  [1].  պատկերում  նույնիսկ  ձայնային 
զգացողությունն  է  շոշափելիորեն  ընդգրկելի։
  Ի  դեպ,  համեմատության 
համար  նշենք,  որ  գրողի  ձայնային  զգացողության  այդ  նրբերանգը 
ընթերցողին  սահուն  փոխանցելու  արվեստն  իր  շարունակությունն  է 
գտնում  նաև  հետագայում։
  Մասնավորապես  փոքրիկ  մեջբերումն 
արված  է  1976թ.  գրված  «Ջերմանց  մխիթարություն»  ստեղծագործությունից։
  «…Մի  քանի  անգամ  հեռուստ  ծղրտալուց,  շրջակայքի  բոլոր  մեծ 
ու փոքրերին իր մոտենալը իմաց տալուց հետո՝ վերջապես սարավանդի 
ետևից  ելնում  էր  սև  ծուխը,  ու  լսվում  էր  ժայթքող  շոգու  ձայնը.  «Փա՛քփաք-փաք…», ամեն «փաք»-ի հետ վեր-վեր էր նետվում…» [3]։
Նշենք, որ գրողի համեմատությունները մի տեսակ «տիեզերական» 
են  և  կամ  թե  սահուն  կապվում  են  երկնային  մարմինների  հետ։
Համեմատենք.  «Նրա  մերկ,  սափրած  գլուխը  ամպերի  միջով  սահող 
լուսնի  նման  շարժվեց  դեպի  սեղանը»  [1]  և  «Կապտասպիտակավուն 
երկնքում  անգին  քարերի  նման  միջնադարյան  ճաշակով  փայլում  էին 
աստղերը,  ու  կրկին  թվում  էր`  աշխարհը  վաղնջական  այն  աշխարհն  է, 
երբ  երկիրը  վերջ  ուներ,  և  երկինքը,  ափսեի  նման  իջնելով,  ծածկում  էր 
նրան։
 Մեծ Արջի շերեփը բոլորովին թեքվել էր, ու երկրի վրա էր ծորում 
տիեզերքի  լռությունը։
  Բացվող  լույսում,  ինչպես  թափանցիկ  սառույցի 
մեջ,  բյուրեղացել 
աստղերը»  [1]։
էր  ամեն  ինչ՝  մարդիկ, 
շենքերը,  երկինքը,        
Հաջորդ  հատվածները  քննելիս  մեգոտ  բնանկարներ  են    երևում, 
այնքան  բնական՝  գրեթե 
լուսանկարի  համարժեք.  «Սաղարթների 
արանքից  արևի  ճառագայթները  կախվել  են  շերտ-շերտ։
  Թվում  է՝ 
տախտակներ  են,  հենց  նոր  սղոցած։
  Եվ  ծուխը  բարձրանում  է,  դառնում 
կապույտ  տախտակ,  մուժը  բարձրանում  է՝  դառնում  դեղին  տախտակ» 
[1],  կամ՝  «Անտառից  ներքև,  ձորակի  մեջ,  արմունկներով  ափերն  այս  ու 
այն  կողմ  հրելով,  հոսում  է  գետակը։
  Մի  քանի  ծառեր  են  պոկվել 
անտառից,  փլվածքի  հետ  իջել  ձորը,  կանգնել  գետափին։
  Ասես  եկել  են 
ջուր խմելու, սպասում են, որ նայող չլինի՝ գլուխները իջեցնեն» [1]։
 Մեկ 
այլ  «նկարում»  լուսաբացի  սառն  ու  մաքուր  օդի  զգացողությունն  է 
էջավորվում,  բնականաբար,  անպայմանորեն  սերտորեն  կապվելով 
մարդկային  գործոնի  հետ,  դեռ  ավելին՝  կրավորական  դերը  տրվում  է 
մարդուն՝  ազդվելու  բնական  միջավայրից.  «Արևելքում  ճպռոտեց 
լուսաբացը» [1] և «Անտառը։
 Սառած օդի մեջ ինչպես սառցաբյուրեղում, 
քարացել  են  ծառերը։
  Ձյուն։
  Մաքրություն,  լռություն,  անշարժություն։
Թխկում  են  կացինները,  խռպոտում  են  սղոցները։
  Կապույտ,  մաքուր 
ծուխը  տարածվում  է  անշարժության  մեջ։
  Աշխարհը  սպիտակ 
կետագծելով`  իջնում  են  փաթիլները։
  Մարդիկ  ծածկվում  են  ձյունով, 
դառնում քարե» [1]։
Ի  վերջո,  չէ՞  որ  նաև  այդ  նույն  բնական  միջավայրի՝  բնության  և 
մարդկային ագահության զոհերն են դառնում նույն մարդիկ։
 Ահավասիկ 
ապացույցը՝  գործից. 
«Ստորգետնյա  աշխարհը  երկու  նշանավոր 
իրադարձություն  ունի.  փլուզում  և  ոսկու  խոշոր 
բնակտորի 
հայտնաբերում։
  Առաջին  դեպքում  աշխարհը  ոչինչ  չի  կորցնում  (մի 
երկու  մարդ),  երկրորդ  դեպքում  աշխարհը  ստանում  է  ոսկու  մի  մեծ 
բնակտոր։
 Ոսկին մնայուն է, մարդը՝ ոչ» [1]։
Ամփոփելով՝  նշենք,  որ  գործում  ներկայացվում  են  մի  կողմից՝ 
մարդ-մարդ,  մարդ-հասարակություն  հարաբերությունները,  մյուս 
կողմից՝  այս  նույն  հարաբերությունները՝  հավելած  ճակատագրերին 
բնորոշ  անկրկնելիությունը՝  տարբեր  իրադրություններում՝  ընդհուպ 
մինչև  հոգեբանական  սահմանային  վիճակ,  երբ  անգամ  մարդն  ինքը 
ամենավառ  երևակայության  դեպքում  իսկ  չի  պատկերացնում՝  ինչպես 
կարող է  իրեն դրսևորել թե՛ հոգեբանական, թե՛ այլ կողմերով։
 Ասելիքը 
խտացնում  և  առավել  տեսանելի  են  դարձնում  գրողի  պատկերավոր 
արտահայտությունները՝ 
խորքային։
