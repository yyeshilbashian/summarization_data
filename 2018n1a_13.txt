Աշխատանքի նպատակը։
 Էլեկտրոնային բիզնեսի ենթակառուցվածքային 
հենքի  բաղադրիչներից  մեկի՝  հեռահորդակցության  ոլորտի  ուսումնասիրությունն ու վերլուծությունն է ՀՀ-ում էլեկտրոնային բիզնեսի զարգացման համար 
կարևոր նախադրյալների համատեքստում։
Արդիականությունը։
  Այսօր  տեղեկատվական  և  հեռահաղորդակցման 
տեխնոլոգիաները  յուրաքանչյուր  երկրի  համար  սոցիալ-տնտեսական  առաջընթաց ապահովող կարևորագույն գործոն են, համաշխարհային տնտեսությանն 
ինտեգրվելու անվիճելի նախապայման։
Տնտեսության  տարբեր  ոլորտներում  ՏՀՏ  կիրառությունը  հանգեցնում  է 
տնտեսական աճի, աշխատանքի արտադրողականության բարձրացման, ծախքերի կրճատման, տնտեսական գործունեության նոր տեսակների առաջացման։
Եվրոպական  հանձնաժողովի  2010թ.  զեկույցի  գնահատականներով,  19952004թթ. ԵՄ-ում աշխատանքի արտադրողականության 50% աճը պայմանավորված է եղել ՏՀՏ կիրառություններով[14]։
 Ավելին, առկա է նաև հակադարձ ազդեցությունը,  երբ  տնտեսության  մյուս ոլորտների զարգացումը  նպաստում է  ՏՀՏ 
ոլորտի առաջընթացին, մասնավորապես նոր պահանջարկի ձևավորման առումով։
  Ընդհանրապես,  բարձր  տեխնոլոգիական  լուծումների  կիրառմամբ  նոր, 
մրցունակ  ապրանքների  և  ծառայությունների  ստեղծումը  տնտեսական  և  սոցիալական հիմնահարցերի լուծման լայն ուղիներ է առաջադրում։
 Էլեկտրոնային բիզնեսն այնպիսի համակարգ է, որը, ներառելով բիզնեսի 
վարման դասական գաղափարները, պահանջում է տեխնոլոգիական զարգացման որոշակի հենք։
 Կամայական երկրում էլեկտրոնային բիզնեսի զարգացման 
հիմնարար նախադրյալ է ՏՀՏ ոլորտի կայացումը։
 Հայաստանն այս առումով բացառություն չէ։
 Ուստի մեր հանրապետությունում էլեկտրոնային բիզնեսի զարգացման  խնդիրների  ու  պայմանների  համալիր  հետազոտության  համատեքստում առաջնահերթ նշանակություն ունի ՏՀՏ ոլորտի, մասնավորապես հեռահաղորդակցության  զարգացումների,  ներուժային  հնարավորությունների  ու 
հիմնախնդիրների վերլուծությունը։
Էլեկտրոնային բիզնեսի զարգացումը յուրաքանչյուր երկրում պայմանավորված  է  մի  շարք  նախադրյալների  առկայությամբ,  որոնց  շարքում  հատուկ  
կարևորություն  ունեն  ՏՀՏ  և  կապի  ոլորտը,  էլեկտրոնային  բիզնեսի  օրենսդրաիրավական ապահովումը, լոգիստիկական ենթակառույցների ձևավորումը։
Նշվածները  որպես  մեկ  ամբողջություն  դիտարկելու  պարագայում  կարելի  է 
խոսել էլեկտրոնային բիզնեսի ենթակառուցվածքային ապահովման համակարգի  մասին։
  Սույն  հոդվածի  շրջանակներում  ուսումնասիրված  և  վերլուծված  է  
միայն հեռահաղորդակցային ոլորտը՝ որպես էլեկտրոնային բիզնեսի ենթակառուցվածքային հենքի բաղադրիչ։
2017թ. Հայաստանում կապի ծառայություններ մատուցող կազմակերպությունների տարեկան հասույթը կազմել է 145.6 մլրդ դրամ, ինչը նախորդ տարվա 
ցուցանիշից պակաս է շուրջ 4%-ով։
 Ընդհանրապես, վերջին 10 տարիների ընթացքում դիտարկվող ցուցանիշը անկայունություն է դրսևորել. կտրուկ աճերին 
հաջորդել  են  նույնքան  կտրուկ  անկումները,  որպես  հետևանք՝  ներկայումս 
կապի ծառայություններից տարեկան հասույթը նույնիսկ ավելի պակաս է, քան 
2007թվականին էր (նշված տարում ցուցանիշը կազմել է 152.3 մլրդ դրամ)։
 Մյուս 
կողմից՝  նույն  ժամանակահատվածում  կապի  ծառայությունների  սակագներն 
անընդհատ  նվազել  են։
  2007-2017թթ.  կապի  ծառայությունների  սակագների 
փոփոխության ինդեքսը, յուրաքանչյուր նախորդ տարվա համեմատ, միջինում 
կազմել  է  98.4,  իսկ  սակագների  փոփոխության  շղթայական  ինդեքսը,  2007թ. 
համեմատ, կազմել է 84.3[1]։
Կապի  ծառայությունների  տարեկան  հասույթի  կառուցվածքում  գերակշռում  է  հեռահաղորդակցության  ծառայությունների  մատուցումից  ստացված 
հասույթը  (2017թ.՝  93.4%  [2])։
  Հայաստանի  հեռահաղորդակցության  ոլորտում 
գործում է 33 ընկերություն, որոնք, ըստ NACE rev2-ի, դասակարգվում են որպես 
լարային հեռահաղորդակցության համակարգերի ծառայություններ (61.10), անլար հեռահաղորդակցության համակարգերի ծառայություններ (61.20), հեռահաղորդակցության կապի այլ ծառայություններ (61.90) տրամադրող ընկերություններ և վեբ պորտալների գործունեություն (63.12) իրականացնող ընկերություններ։
 Այս ընկերությունների կողմից տրամադրվող հիմնական ծառայությունները  ներառում  են  շարժական  և  ֆիքսված կապի, մալուխային  և անլար  ինտերնետի տրամադրման, ՏՏ ենթակառուցվածքի տրամադրման (օրինակ` վեբ հոսթինգ)  և  VoIP  ծառայություններ։
  Նշենք,  որ  հեռահաղորդակցության  ոլորտում 
գործող  ընկերությունները  իրենց  ծառայությունները  տրամադրում  են  ավելի 
շատ ներքին շուկայի, քան արտահանման համար[3]։
Հեռահաղորդակցության  ծառայություններից  ստացված  հասույթում  գերակշռում է բջջային կապի ծառայությունների մատուցումից ստացված հասույթը (2017թ.՝ 62 մլրդ դրամ կամ 45.4%), որին հաջորդում է ինտերնետ հասանելիության  ծառայության  մասնաբաժինը  (45.1  մլրդ  դրամ  կամ  33.2%)։
  Հետաքրքրական է,որ վերջին 10 տարիների ընթացքում հեռահաղորդակցության ոլորտի  ծառայությունների  կառուցվածքում  բավականին  ուշագրավ  միտումներ են 
նկատվում  (գծանկար  1.3)։
  Այսպես,  դիտարկվող  ժամանակահատվածում  ինտերնետ հասանելիության ծառայությունից տարեկան հասույթը աճել է 9.2 անգամ՝ 5 մլրդ դրամից հասնելով 45.1 մլրդ դրամի։
 Միևնույն ժամանակ, հեռախոսային (լարային) ծառայության հասույթը նվազել է 4.4 անգամ՝ 2017-ին հասնելով 
12.2 մլրդ դրամի։
 Որպես հետևանք՝ սույն ծառայության մասնաբաժինը հեռահաղորդակցության  ծառայությունների  կառուցվածքում  1/3-ից  նվազել  է  մինչև 
9%-ի։
Գծանկար 1.3. Առանձին ծառայությունների մասնաբաժինը 
հեռահաղորդակցության ծառայությունների տարեկան հասույթի  
կառուցվածքում, 2007-2017թթ., տոկոսներով[4] 
ՀՀ-ում հեռահաղորդակցության ոլորտի զարգացումների, գրավչության և 
մրցունակության ուշագրավ գնահատական կարող է դիտվել նաև ոլորտում կատարված ներդրումների դինամիկան (գծանկար 1.4)։
 Նկատենք, որ այստեղ բավականին հետաքրքրական պատկեր է դիտվում, հեռահաղորդակցության ոլորտում ներդրումների ծավալը 2000թ.-ից ի վեր կտրուկ վայրիվերում է արձանագրել` մինչև 2005թ. կայուն աճին հաջորդ տարում փոխարինել է կտրուկ անկում, 
մինչև գրեթե զրոյական մակարդակ։
 Հաջորդիվ, 2006-2009թթ. գրանցվել է վերելքի նոր փուլ, որին 2010-ից հերթափոխել է նույնպիսի կտրուկ անկում։
 Ճիշտ է, 
2012-ից ոլորտում ներդրումային թույլ աշխուժացում է նկատվում, սակայն խոսքը թերևս, այսպես կոչված, անկման «հատակը» շոշափելուն հաջորդող իրավիճակի մասին է, որը հեռու է որակական դրական փոփոխությունների մեկնարկ 
համարվելուց։
Գծանկար 1.4. Մասնավոր ներդրումները ՀՀ հեռահաղորդակցության ոլորտում, 
մլն ԱՄՆ դոլար[11] 
Հայաստանում ինտերնետ ծառայությունների սեգմենտի ընդհանուր եկամտի  94%-ն  ապահովվում  է  ինտերնետ  մատակարարող  չորս  խոշոր  ընկերությունների կողմից, որոնցից մեկը հայկական ընկերություն է, իսկ մնացած երեքը 
օտարերկրյա  բաժնեմասնակցությամբ  ընկերություններ  են։
  2017թ.-ին  ինտերնետ  ծառայությունների  ոլորտում  (մալուխային,  անլար  և  VoIP)  աճը  բավականին ցածր տեմպեր է ունեցել, իսկ գոյացած եկամուտը կազմել է 152.4 մլն ԱՄՆ 
դոլար  (6.8%  տարեկան  աճի  տեմպ)։
  Նշված  ծառայությունների  ծավալի  մեջ 
օտարերկրյա ընկերությունների մասնաբաժինը կազմում է 86%[5]։
ՀՀ տարածքում հանրային շարժական կապի ցանցերի զարգացման և ծածկույթների  ընդլայնման  գործընթացի  արդյունքում,  2018թ.  հունվարի  1-ի  դրությամբ  ՀՀ  բոլոր  բնակավայրերն  ապահովված  են  առնվազն  մեկ  օպերատորի 
հանրային  շարժական  կապի  ծածկույթով։
  Ընդ  որում,  բնակավայրերի  4.2  %-ն 
ապահովված է 1 օպերատորի, 15,3 %-ը` 2 օպերատորների և 80,2 %-ը` 3 օպերատորների հանրային շարժական կապի ծածկույթով[6]։
Ինտերնետ  հասանելիության  ծառայություններ  տրամադրող  ընկերությունների  43%-ը  օտարերկրյա  բաժնեմասնակցությամբ  ընկերություններ  են։
Հայաստանում  ինտերնետ  ծառայություններ  տրամադրող  ընկերությունները 
ներքին շուկայում առաջարկում են հետևյալ ծառայությունները` ADSL, օպտիկամանրաթելային  և  մալուխային  ինտերնետ,  WiFi  և  WiMax  անլար  հասանելիության տեխնոլոգիաներ, ընդհանուր նշանակության փաթեթային ռադիոկապ 
(GPRS), EDGE, CDMA և 3G տեխնոլոգիաներ (UMTS/WCDMA), 4G/LTE։
ՀՀ բոլոր բնակավայրերն ապահովված են հանրային շարժական բջջային 
կապի 3G տեխնոլոգիայի ծածկույթով։
 2017թ. տարեվերջի դրությամբ շարժական 
բջջային կապի բաժանորդների քանակը կազմել է շուրջ 3,5 մլն։
 Զարգացում է 
ունեցել  4G/LTE  տեխնոլոգիայի  վրա  հիմնված  շարժական  կապի  ցանցը,  որը 
հասանելի  է  հանրապետության  բնակավայրերի  ¾-ում։
  Ընդ  որում,  2018թ. 
ընթացքում  նախատեսվում  է  4G/LTE  ցանցի  ենթակառուցվածքների  էական 
ընդլայնումը  նաև  այլ  բնակավայրերում,  որի  արդյունքում  ՀՀ  միջպետական 
մայրուղիների,  ինչպես  նաև  բնակավայրերի  առնվազն  88%-ն  ապահովված 
կլինի 4G տեխնոլոգիայի լայնաշերտ ինտերնետային ծածկույթով[7]։
2017թ. տարեվերջի դրությամբ միջազգային «ԱՅՓԻ» տարանցման հոսքերի 
թողունակությունը հանրապետությունում կազմել է 379000 Մբիթ/վ, որը 2016թ. 
համեմատությամբ աճել է 12 %-ով, իսկ վերջին 5 տարիների ընթացքում` ավելի 
քան 8 անգամ (գծանկար 1.5)։
Գծանկար 1.5. Միջազգային IP տարանցման ծառայության հոսքերի 
թողունակությունը 2008-2017 թթ. (Մբիտ/վ)[8] 
Մրցակցության  արդյունքում  միջազգային  IP  տարանցման  ծառայության 
հոսքերի աճի շնորհիվ նվազել է նաև այդ ծառայության սակագինը։
 2017թ. Տարեվերջին  1  Մբիթ/վ  արագությամբ  տարանցիկ  IP  հոսքի  արժեքը  կազմել  է  1400 
դրամ /Մբիթ/վ` 2016թ. տարեվերջի համեմատությամբ նվազելով շուրջ 53%-ով, 
իսկ վերջին 5 տարիների ընթացքում ցուցանիշը նվազել է 6.5 անգամ (գծանկար 
1.6)։
Գծանկար 1.6. Միջազգային IP տարանցման ծառայության սակագների դինամիկան 
2008-2017թթ. (դրամ/Մբիտ/վ)[9] 
Լայնաշերտ ինտերնետ հասանելիության ծառայությունների մանրածախ 
շուկայում (առանց` շարժական 3G) գերակշռել են օպտիկամանրաթելային FTTx 
օգտվող  բաժանորդները,  որոնց  տեսակարար  կշիռը  2017թ.  կազմել  է  շուրջ  51 
տոկոս։
 Ընդ որում, 2016թ. համեմատ FTTx օգտվող բաժանորդների թվաքանակն 
աճել է շուրջ 17 %-ով։
 Միևնույն ժամանակ, արձանագրվել է մոտ 12 % նվազում 
լարային  xDSL  տեխնոլոգիայով  ինտերնետ  հասանելիությամբ  բաժանորդների 
թվաքանակում։
Մանրածախ շուկայում լայն տարածում են ստացել առավել արագագործ 
տեխնոլոգիաների (օրինակ` FTTH) վրա հիմնված ինտերնետ հասանելիության 
սակագնային փաթեթներ, որոնք սպառողներին առաջարկվում են ինչպես ինքնուրույն ծառայության, այնպես էլ «Երեքը մեկում (Triple Play)» ձևաչափով` ներառելով  նաև  IP  հեռուստատեսություն  ու  հեռախոսակապ։
  Մասնավորապես, 
շուկայում  «Երեքը  մեկում»  ծառայությունների  փաթեթով  IP  հեռուստատեսության  և  հեռախոսակապի  հետ  առաջարկվում  է  ինտերնետ  հոսքի  20Մբ/վ-ից 
մինչև 100Մբ/վ արագություններ` 8500 դրամից մինչև 24000 դրամ սակագներով։
Մանրածախ շուկայում ամրակցված և շարժական կապի համակցմամբ օպերատորների  կողմից  առաջարկվել  է  նորարարական  «Չորսը  մեկում  (Quad  Play)» 
ծառայությունների փաթեթը, որը ներառում է ամրակցված կապի տեխնոլոգիայի հիման վրա մատուցվող հեռախոսակապը, ինտերնետ հասանելիությունը, IP 
հեռուստատեսությունը, ինչպես նաև շարժական բջջային հեռախոսակապը։
Ընդհանուր առմամբ, ինտերնետ հասանելիության ծառայությունների բաժանորդների քանակը (այդ թվում` շարժական 3G և 2G) 2017թ. կազմել է 2,62 մլն, 
որը նախորդ տարվա համեմատությամբ աճել է շուրջ 8.8 %-ով[10]։
 Ավելացել են 
նաև  լայնաշերտ  ինտերնետ  հասանելիության  ծառայությունների  մատուցման 
ծավալները, որոնց բաժանորդների քանակը (ներառյալ` շարժական 3G) 2017թ. 
կազմել է 2.27մլն, ինչը նշանակում է, որ նախորդ տարվա համեմատ գրանցվել է 
բաժանորդների քանակի աճ 19 %-ով, իսկ վերջին 5 տարիների ընթացքում ցուցանիշն աճել է ավելի քան 2 անգամ (գծանկար 1.7)։
 Ստորև բերված է լայնաշերտ 
ինտերնետից  օգտվող  բաժանորդների  քանակի՝  2008-2017  թվականների  աճի 
դինամիկան։
Գծանկար 1.7. Լայնաշերտ ինտերնետ հասանելիությամբ բաժանորդների 
քանակը, հազար մարդ[10] 
Ավելացել են շարժական լայնաշերտ ինտերնետ հասանելիության ծառայությունների  մատուցման  ծավալները,  որոնց  բաժանորդների  քանակը  2016թ. 
տարեվերջի դրությամբ կազմել է 1.96մլն, ինչը նշանակում է, որ նախորդ տարվա 
համեմատ գրանցվել է բաժանորդների քանակի աճ 22 %-ով (գծանկար 1.8)։
Գծանկար 1.8. Շարժական լայնաշերտ ինտերնետ հասանելիության 
բաժանորդների քանակը 2012-2017թթ., հազար մարդ[10] 
Չնայած  ինտերնետի  բաժանորդների  և  ինտերնետից  օգտվողների  թվի 
արագ աճի միտումներին՝ պետք է արձանագրել, որ միջերկրային համեմատություններում Հայաստանի  դիրքն  այնքան  էլ  բարվոք  չէ։
  Այսպես,  ֆիքսված  լայնաշերտ  ինտերնետի  բաժանորդագրության  հարաբերական  ցուցանիշով  մեր 
հանրապետությունը չնայած փոքր-ինչ գերազանցում է միջին եկամտով երկրների  մակարդակը,  սակայն  նկատելիորեն  զիջում  է  ԵԱՏՄ  իր  հիմնական  գործընկերներին,  նաև`  Հարավային  Կովկասի  մյուս  երկու  երկրներին  (միջինում` 
1.5-ից  2.0  անգամ),  իսկ  եվրոպական  երկրների միջինացված  ցուցանիշից հետ 
ենք ավելի քան 3 անգամ (գծանկար 1.9)։
Գծանկար 1.9. Ֆիքսված լայնաշերտ ինտերնետի բաժանորդագրությունները (100 
բնակչի հաշվով, 2016թ.)[12] 
Էլեկտրոնային  բիզնեսի  ենթակառուցվածքային  համակարգի  կարևոր 
բնութագրիչներից է նաև ապահով ինտերնետային սերվերների առկայությունը։
Հայաստանն  այս  ցուցանիշով  նկատելիորեն  հետ  է  մնում  աշխարհի  միջին 
մակարդակից, որոշակիորեն զիջում է նաև իր հարևանների մի մասին, սակայն 
մոտ  երկու  անգամ  գերազանցում  է  միջին  եկամտով  երկրների  մակարդակը 
(գծանկար 1.10)։
Ряд1, ԵՄ, 996
Ռուսաստան, 
Ряд1, Աշխարհ, 
Ряд1, Բելառուս, 
Վրաստան, 63
Ряд1, Միջին
Ряд1, Թուրքիա, 
եկամտով
Հայաստան, 55
երկրներ, 26
Ղազախստան, 
Ադրբեջան, 21
Ряд1, Իրան, 14
Ղրղզստան, 13
Ուզբեկստան, 6
Գծանկար 1.10. Ապահով ինտերնետ սերվերների քանակը  
(1 մլն բնակչի հաշվով), 2016թ.[13] 
Եզրակացություն։
 Այսպիսով, ակնհայտ է, որ Հայաստանի Հանրապետությունը վերջին տարիների ընթացքում նկատելիորեն բարելավել է էլեկտրոնային 
բիզնեսի  ենթակառուցվածքում  առանցքային  բաղադրիչներից  մեկի՝  հեռահաղորդակցության ոլորտի ցուցանիշները, որոնք, սակայն, որոշակիորեն հետ են 
մնում զարգացման համաշխարհային միտումներից։
  Այս առումով ՀՀ-ում էլեկտրոնային բիզնեսի զարգացման միջոցառումների առաջնային ուղղությունների 
շարքում կարևորագույն տեղ է զբաղեցնում հեռահաղորդակցային ոլորտի ցուցանիշների բարելավմանն ուղղված գործողությունների համակարգը։
Գ ր ա կ ա ն ո ւ թ յ ո ւ ն  
1.  Աղբյուրը՝  հեղինակի  հաշվարկները՝  Հայաստանի  Հանրապետության  սոցիալ-տնտեսական վիճակը հունվար-դեկտեմբերին, 2007-2017թթ. ամսական 
զեկույցների  «Գներ  և  սակագներ»  բաժնի  տվյալների  հիման  վրա։
  ՀՀ  ԱՎԾ, 
2008-2018թթ. հրապարակումներ։
2.  Հաշվարկն  ըստ  ՀՀ  սոցիալ-տնտեսական  վիճակը  2017թ.  հունվար-դեկտեմբերին, ՀՀ ԱՎԾ զեկույցի, էջ 41։
3.  ՏՀՏ ոլորտը Հայաստանում 2015, Հայաստանում տեղեկատվական և հեռահաղորդակցային  տեխնոլոգիաների  ոլորտի  հետազոտություն,  Ձեռնարկությունների ինկուբատոր հիմնադրամ, դեկտեմբեր 2017թ., էջ 18։
4.  Տվյալների  աղբյուրը՝  ՀՀ սոցիալ-տնտեսական  վիճակը  հունվար-դեկտեմբերին, 2007-2017թթ. զեկույցները, ՀՀ ԱՎԾ 2008-2018թթ. հրապարակումներ։
5.  ՏՀՏ ոլորտը Հայաստանում 2017, Հայաստանում տեղեկատվական և հեռահաղորդակցային  տեխնոլոգիաների  ոլորտի  հետազոտություն,  Ձեռնարկությունների ինկուբատոր հիմնադրամ, դեկտեմբեր 2017թ., էջ 19։
6.  ՀՀ հանրային ծառայությունները կարգավորող հանձնաժողովի 2017թ. Գործունեության հաշվետվություն, Երևան, 2018թ., էջ 27։
7.  ՀՀ հանրային ծառայությունները կարգավորող հանձնաժողովի 2017թ. Գործունեության հաշվետվություն, Երևան, 2018թ., էջ 32-33։
8.  ՀՀ հանրային ծառայությունները կարգավորող հանձնաժողովի 2017թ. Գործունեության հաշվետվություն, Երևան, 2018թ., էջ 34։
9.  ՀՀ հանրային ծառայությունները կարգավորող հանձնաժողովի 2017թ. Գործունեության հաշվետվություն, Երևան, 2018թ., էջ 34-35։
10. ՀՀ հանրային ծառայությունները կարգավորող հանձնաժողովի 2017թ. Գործունեության հաշվետվություն, Երևան, 2018թ., էջ 36։
11. Աղբյուրը`  Համաշխարհային  բանկի  համաշխարհային  զարգացման  ցուցիչներ  (world  development  indicators),  կայքը`  http//data.worldbank.org/indicator/ 
IE.PPI.TELE.CD?view=chart, այցելության ամսաթիվը` 28.04.2018թ.։
12. Աղբյուրը`  Համաշխարհային  բանկի  համաշխարհային  զարգացման  ցուցիչներ  (world  development  indicators),  կայքը`  http//data.worldbank.org/indicator/ 
IT.NET.BBND.P2?view=chart, այցելության ամսաթիվը` 28.04.2018թ.։
13. Աղբյուրը`  Համաշխարհային  բանկի  համաշխարհային  զարգացման  ցուցիչներ  (world  development  indicators),  կայքը`  http//data.worldbank.org/indicator/ 
IT.NET.SECR.P6?view=chart, այցելության ամսաթիվը` 28.04.2018թ.։
14. https։
//ec.europa.eu/digitalagenda/sites/digitalagenda/files/european_competitivene
ss_report_2010.pdf, էջ 8։
