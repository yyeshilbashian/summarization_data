ՄԱՆԿԱՎԱՐԺԱԿԱՆ ՏԵԽՆՈԼՈԳԻԱՆԵՐԻ ԴԵՐՆ ՈՒՍՈՒՑՄԱՆ ԳՈՐԾԸՆԹԱՑՈՒՄ 
Տեխնոլոգիա-ն հունարեն բառ է, որը թարգմանաբար նշանակում է գիտություն արվեստի, վարպետության  մասին։
  20-րդ  դարի  60-ական  թթ.  մանկավարժության  մեջ  ներմուծվեց  մանկավարժական 
տեխնոլոգիա  հասկացությունը։
  Այն  մի  դեպքում  հասկացվում  է  որպես  տեխնիկական  միջոցների  ամբողջություն և դրա կիրառումը (Գ. Սելեվկո), երկրորդ դեպքում` որպես միկրոհամակարգ, որի բաղկացուցիչ  մասն  են  կազմում  գիտական  հիմնավորված  ու  խմբավորված  տարրեր`  մանկավարժական 
խնդիր,  դրան  համապատասխանող  միջոցներ  ու  մեթոդներ,  հնարներ  (Բ.  Լիխաչով),  մեկ  այլ  դեպքում` 
ծրագիր,  որի  իրականացումը  ենթադրում  է  կանխատեսվող  արդյունք  (Գ.  Քսենզովա,  Ա.  Կոլեչենկո)։
Ժամանակակից  մանկավարժական  գործընթացի  կազմակերպմանն  առաջադրվող  նոր  խնդիրների 
լուծման  նպատակով  տարբեր  որոնողական  աշխատանքներ  են  իրականացվում,  որոնք  ուղղված  են 
նոր մեթոդների, ուսումնադաստիարակչական աշխատանքների կազմակերպման արդյունավետ ձևերի 
և տարբեր միջոցների ուսումնասիրությանը, փորձարկմանը և տարածմանը։
 Մանկավարժական գործընթացի  արդյունավետությունը  պայմանավորված  չէ  առանձին  հնարներով,  մեթոդներով,  այլ  միայն 
դրանց համալիր կիրառման համակարգով՝ մանկավարժական տեխնոլոգիաներով։
 Ողջ մանկավարժական  գործընթացը  նպատակաուղղված  է  տարաբնույթ  խնդիրների  լուծմանը,  որոնցից  յուրաքանչյուրը 
պահանջում է խնդրին համապատասխան նպատակային տեխնոլոգիաների մշակում, կիրառում։
 Մանկավարժական  գործընթացի  կազմակերպման  առանցքում  մանկավարժական  տեխնոլոգիաներն  են, 
որոնք համակցված գործում են մեթոդների հետ։
Մանկավարժական տեխնոլոգիան գործունեության եղանակների ու միջոցների  փոխակերպմանն 
ուղղված ծրագիր է և այդ ծրագրին համապատասխան կառուցված գործունեություն։
 Մանկավարժական տեխնոլոգիան որևէ խնդրի քայլ առ քայլ լուծման հաջող փորձ է, հատուկ նպատակով ստեղծված 
և իրականում կոնկրետ իրադրությունում արդյունավետ գործող համակարգ։
 Ուսումնասիրելով ռուս և 
արտասահմանյան  հեղինակների  տեսակետները՝  կարող  ենք  տալ  սոցիալ-մանկավարժական  տեխնոլոգիա հասկացության մի քանի սահմանումներ՝ 
•  մանկավարժական  տեխնոլոգիան  մանկավարժի  արվեստն  է,  նրա  հմտությունը,  որը  թույլ  է 
տալիս նրան փոփոխել իրավիճակն ու դրությունը (Վ.Մ. Շեպել)1,  
•  մանկավարժական տեխնոլոգիան համակարգված գործողությունների ծրագիր է,  որն ուղղված 
է մի գործողության ստեղծմանը, կիրառմանը՝ հաշվի առնելով մարդկային և տեխնիկական ռեսուրսները և դրանց փոխազդեցությունը, որն իր առջև նպատակ է դրել օպտիմացնել զարգացման գործընթացները (ՅՈՒՆԵՍԿՕ)2։
Կոմենսկին ասել է. «Դիդակտիկական մեքենայի համար պիտի որոնել և գտնել` 
ա) հստակ նախանշված նպատակներ,  
բ) այդ նպատակներին հասնելու հստակ միջոցներ,  
գ) որոշակի կայուն կանոններ, թե ինչպե՛ս կարելի է կիրառել այդ միջոցները դրված նպատակներին հասնելու համար»։
Մանկավարժական  տեխնոլոգիան  որևէ  խնդրի  լուծմանն  ուղղված  պլանավորված,  նախօրոք 
մշակված,  հաջորդականորեն  իրականացվող  գործողությունների  մի  ծրագիր  է,  որևէ  նպատակի  ուղղված գործունեություն, որը բաղկացած է փոխկապակցված և տրամաբանորեն իրար հաջորդող փուլերից՝  ախտորոշում-կանխատեսում.  օբյեկտի  ախտորոշում,  մանկավարժական  խնդրի  ախտորոշում, 
հստակեցում, նրա հետագա, հնարավոր զարգացման հեռանկարի կանխատեսում։
Այսպիսով՝  մանկավարժական  տեխնոլոգիաներն  ուղղված  են  կրթության  որակի  բարձրացման 
խնդրի  լուծմանը,  որն  իրականացվում  է  բարձրագույն  ուսումնական  հաստատությունում  ուսուցման 
գործընթացի  կազմակերպման  նորարարական  միջոցների  օգնությամբ։
  Ժամանակակից  մանկավարժական  տեխնոլոգիաները  հնարավորություն  են  տալիս  իրականացնել  ակտիվ,  անձնային  կողմնորոշում ունեցող ուսուցում, որը նպաստում է հաղորդակցական և գիտակցական զարգացմանը։
Մանկավարժական  գործունեության  լիարժեք  արդյունքին  հասնելու  համար  մանկավարժից  պահանջվում  է  նպատակի  ձեռքբերում  ապահովող  նպատակահարմար  կամ  օպտիմալ  տեխնոլոգիայի 
ընտրություն, ընտրված տիպային տեխնոլոգիայի անհատականացում` հաշվի առնելով մանկավարժական  գործունեության  սուբյեկտի  առանձնահատկությունները,  պահանջմունքները,  սուբյեկտի  պրոֆեսիոնալիզմը, կարողությունները և տեխնոլոգիայի իրականացման պայմանները։
Այս ամենին հաջորդում է բուն տեխնոլոգիայի իրականացման փուլը, որի ժամանակ մանկավարժը  կատարում  է  մանկավարժական  տեխնոլոգիայի  իրականացման  արդյունավետության  գնահատում 
և տեխնոլոգիայի իրականացման սկզբում կանխատեսված, նախանշված ու տեխնոլոգիայի իրականացումից հետո ձեռք բերված արդյունքների համեմատում, մանկավարժական աշխատանքին համապատասխան գնահատում1։
Մանկավարժը  պետք  է  կարողանա  ընտրել  հենց  այն  մանկավարժական  տեխնոլոգիան,  որը 
կոնկրետ  իրավիճակում  ավելի  նպատակահարմար  է  և  գլխավորը,  կարողանա  ապահովել  նրա 
իրականացման բարձր արդյունավետությունն ապահովող բոլոր պայմանները։
Այսպիսով՝ կարող ենք ասել, որ մանկավարժական տեխնոլոգիան դիտարկվում է որպես մանկավարժական գործունեության փուլերի, մեթոդների և միջոցների ամբողջություն, որոնք ապահովում են 
գործունեության  արդյունավետ  հաջորդականությունը,  որն  էլ  ուղղված  է  որոշակի  մանկավարժական 
խնդիրների լուծմանը, ուսուցման գործընթացի արդյունավետ կազմակերպմանը։
Մանկավարժական տեխնոլոգիաները բնութագրվում են մի շարք հատկանիշներով. 
•  հստակ, հաջորդական դիդակտիկական սկզբունքներով մշակված նպատակների առկայություն. 
•  յուրացման ենթակա նյութի կամ տեղեկատվության մշակում, խտացում և համակարգում,  
•  դիդակտիկական, տեխնիկական, համակարգչային միջոցների համակարգված կիրառություն ուսուցման և ստուգման գործընթացում, 
•  ուսուցման և դաստիարակության ախտորոշիչ գործառույթի ընդգծում, 
•  ուսուցման բարձր որակի երաշխիք։
Յուրաքանչյուր մանկավարժական տեխնոլոգիայի կիրառման դեպքում պետք է նկատի ունենալ. 
•  գործադրման մակարդակը, 
•  փիլիսոփայական հիմնավորումը, 
•  գիտելիքների յուրացման առաջատար հայեցակարգը, 
•  կրթության բովանդակության բնույթը, 
•  ուսուցման կազմակերպման ձևերը, 
•  ուսուցման կազմակերպման գերակշռող մեթոդը, 
•  սովորողների որակական հատկանիշները։
Տեխնոլոգիայի ընտրության ժամանակ շատ կարևոր է նպատակադրումը` այսինքն` ինչ նպատակի 
համար և ինչ արդյունք ստանալու համար է իրագործվում ծրագիրը։
 Նպատակից է կախված ընտրվող 
տեխնոլոգիայի բնույթը2։
Այսպիսով՝  մանկավարժական  տեխնոլոգիաների  ճիշտ  տեղին  և  ժամանակին  կիրառությունը 
կախված է նաև մասնագետի, մանկավարժի կոմպետենտությունից, անհատական մոտեցումից, նյութի 
բնույթից նաև իրավիճակն օբյեկտիվ գնահատելու կարողությունից։
Մանկավարժական  տեխնոլոգիաներն  ունեն  իրենց  դասակարգումները,  տեսակները,  ըստ  որոնց, 
կախված իրավիճակից, կիրառվում են՝ 
•  ուսուցման ավանդական (վերարտադրողական) տեխնոլոգիայի կիրառումը ենթադրում է. 
  նոր նյութի ուսուցում, 
  ամրապնդում, 
  ստուգում,  
  գնահատում։
Սակայն,  այս  տեխնոլոգիայի  կիրառության  դեպքում  սովորողը  գտնվում  է  պասիվ  օբյեկտի  դերում, ակտիվ սուբյեկտ չէ՝ սահմանափակվում են նրա ստեղծագործական ունակությունները, կարողությունների դրսևորումը։
 Սովորողը յուրացնում է տրվող նյութը, տեղեկատվությունը և վերարտադրում, 
բացակայում է սեփական տեսակետի ներկայացումը, անհատական մոտեցումը, ինքնուրույն վերլուծությունը։
Այսպիսով՝  ավանդական  (վերարտադրողական)  տեխնոլոգիան  ունի  հետևյալ  սահմանափակումները՝ 
1 Պետրոսյան Հ., Ուսուցման ժամանակակից տեխնոլոգիաներ, Երևան, 2010, էջ 121։
  անհատականացման և տարբերակման աննշան հնարավորություններ,  
  սովորողների մտածական որակների, ներունակությունների ոչ լիարժեք դրսևորում, 
  ստեղծագործական կարողությունների զարգացման որոշակի հնարավորություն։
•  Համագործակցային ուսուցման տեխնոլոգիան բնութագրվում է հետևյալ հատկանիշներով՝ 
  անձի զարգացում և անհատականության ձևավորում, 
  հոգեբանական և ֆիզիկական առողջության ապահովում, 
  սթրեսի հաղթահարում, 
  առողջ փոխհարաբերությունների դրսևորում։
Այս տեխնոլոգիան կիրառելիս կարևորվում են երկու  կողմերի համագործակցային աշխատանքը, 
համախմբվածությունը,  սովորողի  լիարժեք  մասնակցությունն  ուսուցման  գործընթացին,  սովորող-սովորեցնող զույգի փոխհարաբերություններում առողջ բարոյահոգեբանական մթնոլորտի ձևավորումը։
Համագործակցային ուսուցման տեխնոլոգիայի տարրերն են՝ 
  դրական փոխկախվածության ապահովում, 
  դեմ առ դեմ փոխազդեցություն, 
  անհատական հաշվետվություն և պատասխանատվություն,  
  միջանձնային կամ փոքր խմբերով աշխատանքի հմտություններ, 
  խմբային գործընթացի մշակում, 
  փոխներգործուն կամ ինտերակտիվ առաջադրանքի կատարում։
•  Պրոբլեմային  ուսուցման  տեխնոլոգիայի  կիրառման  դեպքում  մանկավարժի  ղեկավարությամբ 
հետազոտական ինքնուրույն աշխատանք է հանձնարարվում, որը ենթադրում է նոր գիտելիքների, կարողությունների  և  հմտությունների  մշակում  և  ամրապնդում,  ստեղծագործական  մտածողության  և 
անձնային այլ որակների զարգացում։
Պրոբլեմային  ուսուցման  կիրառման  դեպքում  մասնագետ  մանկավարժը  սովորողին  պատրաստի 
գիտելիք չի փոխանցում, այլ ներկայացնում է խնդիրը կամ հարցը, որը պետք Է լուծում գտնի և ենթադրում է լուծման համար տարբեր ուղիների որոնում։
 Ներկայացվող հիմնահարցով մասնագետը ձգտում 
է հետաքրքրել սովորողին, նրա մեջ հետաքրքրություններ է առաջացնում, որպեսզի նա ուսումնասիրի 
առկա խնդիրը բոլոր կողմերով և գտնի ճիշտ լուծում, այսինքն՝ տվյալ խնդիրը լուծելու նախաձեռնություն է առաջացնում։
Ուսուցման  ինտերակտիվ  տեխնոլոգիաները  կիրառելիս  փոխվում  է  նաև  փոխգործակցությունը 
մանկավարժի հետ. նրա ակտիվությունն իր տեղն է զիջում սովորողների ակտիվությանը, մանկավարժի  խնդիրն  է  ստեղծել  պայմաններ  նրանց  նախաձեռնության  համար։
  Ինտերակտիվ  տեխնոլոգիաներում սովորողները հանդես են գալիս որպես լիիրավ մասնակիցներ, նրանց փորձը պակաս կարևոր չէ 
մանկավարժի փորձից։
 Վերջինս ոչ այնքան տալիս է պատրաստի գիտելիքներ, որքան խթանում է սովորողների ինքնուրույն որոնումը։
Ինտերակտիվ տեխնոլոգիաներում մանկավարժը  հանդես է գալիս մի քանի հիմնական դերերով։
Նրանցից  յուրաքանչյուրում  նա  կազմակերպում  է  մասնակիցների  փոխգործողությունը  տեղեկատվական  միջավայրի  այս  կամ  այն  հատվածի  հետ։
  Իրազեկիչ-փորձագետի  դերում  մանկավարժը  շարադրում  է  տեքստային  նյութը,  ցուցադրում  տեսաշարքը,  պատասխանում  մասնակիցների  հարցերին,  հետևում է գործընթացի արդյունքներին և այլն։
Կազմակերպիչ-ֆասիլիտատորի  դերում  նա  կազմակերպում  է  սովորողների  փոխգործակցությունը սոցիալական և ֆիզիկական շրջապատի հետ (բաժանում է խմբերի, խթանում է նրանց ինքնուրույն 
տվյալներ  հավաքելը,  համաձայնեցնում  է  առաջադրանքների  կատարումը,  շնորհանդեսների  նախապատրաստումը և այլն)։
Խորհրդատուի  դերում  մասնագետը  դիմում  է  սովորողների  մասնագիտական  փորձին,  օգնում  է 
գտնել արդեն ձևակերպված խնդիրների լուծումը, ինքնուրույն ձևակերպել նորերը և ալն։
Անդրադառնանք  ինտերակտիվ տեխնոլոգիաներին  և մեթոդներին,  որոնց  միջոցով  կարելի  է 
ուսուցման ինտերակտիվ մոդելը ներդնել ուսուցման գործընթացի շրջանակներում` 
•  աշխատանք փոքր խմբերում` զույգերով, ռոտացիոն եռյակներով, «երկու, չորս, միասին», 
•  կարուսելի մեթոդ, 
•  դասախոսություններ հիմնախնդրային շարադրանքով, 
•  էվրիստիկական զրույց, 
•  դաս-սեմինարներ (բանավեճերի, մտքերի փոխանակության ձևաչափով), 
•  կոնֆերանսներ, 
•  գործարար խաղեր, 
•  մուլտիմեդիայի միջոցների օգտագործում (համակարգչային դասարաններ), 
•  լիարժեք համագործակցության տեխնոլոգիա, 
•  մոդելավորման  տեխնոլոգիա  կամ  նախագծերի  մեթոդ  (որպես  արտադասարանային  գործունեություն)1։
Յուրաքանչյուր  մանկավարժական  տեխնոլոգիա  կիրառվում  է  փուլերով,  իրականացվում  է 
փուլային գործընթաց՝ 
•  Նախնական  փուլ։
 Այդ փուլում իրականացվում են  ուսուցման գործընթացի ընթացքում  խնդրի բացահայտման, գնահատման և դասակարգման, նրա առաջացումը պայմանավորած գործոնների բացահայտմանն ուղղված գործողություններ։
 Մանկավարժը նախապատրաստվում է խնդրի լուծմանը, ամբողջացնում 
է իր բարոյական, հոգեբանական և մասնագիտական ներուժը։
•  Նպատակադրման  փուլ։
  Այս  փուլում  տեղի  է  ունենում  մանկավարժի  աշխատանքի  նպատակային 
դրույթների  առաջնային  ձևակերպումը։
  Նպատակը  պայմանավորում  է  դրան  հասնելու  միջոցների  և  եղանակների  ընտրությունը,  տեղեկատվության  լրացուցիչ  աղբյուրների  որոնման  ուղղությունները։
  Կարող  ենք 
ասել,  որ  ցանկացած  գործունեության  կազմակերպում  և  իրականացում  ենթադրում  է  կոնկրետ  նպատակի 
առաջադրում։
  Ցանկացած  առաջադրված  նպատակի  հասնելու  համար  անհրաժեշտ  է  օգտագործել  առկա 
ռեսուրսները, հնարավոր միջոցները և իրականացնել ճիշտ և հաջորդական գործողություններ։
•  Տեղեկատվության մշակման փուլ։
 Տեխնոլոգիական գործընթացի այս փուլում տեղի է ունենում տեղեկատվության  լրացուցիչ  աղբյուրների  որոնում,  տեղեկատվության  հավաքագրում  և  համակարգում,  նոր 
վերլուծություն և ընդհանրացում։
Նախքան  գործունեության  իրականացումն  անհրաժեշտ  է  պլանավորել,  կազմակերպել  այն,  որպեսզի արդյունավետությունը կարողանանք ապահովել։
•  Վերահսկիչ-վերլուծական  փուլ։
 Սա տեխնոլոգիական  պարբերաշրջանի եզրափակիչ փուլն  է,  որում 
վերլուծվում են մասնագետների գործունեության արդյունքները, բացահայտվում գործոնները, որոնք նպաստում  են  մանկավարժական  գործունեության  խնդիրների  դրական  լուծմանը,  և  նշվում՝  թերությունների  հեռացման ճանապարհները։
Այսպիսով՝ ուսուցման գործընթացի ճիշտ և արդյունավետ իրականացնելու համար օգտագործում 
ենք մանկավարժական տեխնոլոգիաները2։
Յուրաքանչյուր  տեխնոլոգիա  ուղղված  է  կոնկրետ  առաջադրանքի  լուծմանը,  իրավիճակի  բացահայտմանը,  այսինքն`  մանկավարժական  տեխնոլոգիաները  մենք  ընտրում  և  կիրառում  ենք՝  կախված 
իրավիճակից, կարևորվում են իրավիճակային մոտեցումը, նաև ուսանողի տարիքային, անհատական, 
հոգեբանական առանձնահատկությունները։
Ներկայումս մանկավարժական գիտության կարևորագույն հիմնախնդիրներից են մանկավարժական  գործունեության,  դրա  բովանդակության`  նպատակի,  մեթոդների,  տեխնոլոգիաների,  սկզբունքների,  խնդիրների,  կիրառման  առանձնահատկությունների,  պայմանների,  օբյեկտների,  սուբյեկտների 
ուսումնասիրությունը,  ստացված  արդյունքների  վերլուծումը,  համադրումը,  ընդհանրացումը,  համակարգումը, ինչպես նաև հետագայում դրանց կատարելագործման հնարավորությունների հետազոտումը,  ուղիների  մշակումը,  որը  պահանջում  է  գիտականորեն  հիմնավորված,  նպատակաուղղված,  պլանավորված մանկավարժական գործունեություն և դրան համապատասխան մանկավարժական աշխատանքի մեթոդիկաների և տեխնոլոգիաների մշակում, կիրառում։
Մանկավարժական  տեխնոլոգիաներն  ուղղված  են  կրթության  որակի  բարձրացման  խնդրի  լուծմանը, որն իրականացվում է բարձրագույն ուսումնական հաստատությունում ուսուցման գործընթացի 
կազմակերպման նորարարական միջոցների օգնությամբ։
Մերի Սուքիասյան 
ՄԱՆԿԱՎԱՐԺԱԿԱՆ ՏԵԽՆՈԼՈԳԻԱՆԵՐԻ ԴԵՐՆ ՈՒՍՈՒՑՄԱՆ ԳՈՐԾԸՆԹԱՑՈՒՄ 
Բանալի բառեր՝ մանկավարժական տեխնոլոգիա, ուսուցման գործընթաց, իրավիճակային
մոտեցում
։
