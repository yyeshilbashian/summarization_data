ԻՆՉՈ՞Ւ ԿՆՔԵԼ ՖԱԿՏՈՐԻՆԳԻ ՊԱՅՄԱՆԱԳԻՐ,  
ԵԹԵ ԿԱՐԵԼԻ Է ԿՆՔԵԼ ՑԵՍԻԱՅԻ ՊԱՅՄԱՆԱԳԻՐ 
Դրամական  պահանջի  զիջման  դիմաց  ֆինանսավորման  (այսուհետ  նաև՝  ֆակտորինգի)  պայմանագրի  իրավական  կարգավորումը  Հայաստանի  Հանրապետության  իրավական  համակարգում  առաջին  անգամ  նախատեսվել  է  1998  թ.  ՀՀ  քաղաքացիական  օրենսգրքով1  (այսուհետ՝  նաև  Քաղ.  օր.)։
Չնայած նրան, որ արդեն տասնյոթ տարի է՝ ֆակտորինգի ինստիտուտը առկա է ՀՀ իրավական համակարգում,  ֆակտորինգի  հայաստանյան  շուկան  դեռևս  գտնվում  է  զարգացման  սկզբնական  փուլում, 
մինչդեռ առաջավոր երկրների փորձը ցույց է տալիս, որ ֆակտորինգի ինստիտուտը և դրա զարգացած 
շուկան մեծ տնտեսական ներուժ ունեն։
ՀՀ  շուկայում  ֆակտորինգի  ինստիտուտի  ամբողջ  ծավալով  ներդրման  համար  անհրաժեշտ  է 
ստեղծել համապատասխան իրավական և գործնական նախադրյալներ, ինչի նպատակով անհրաժեշտ 
է  ուսումնասիրել  ֆակտորինգի  ինստիտուտը  և  վերհանել  դրա  առանձնահատկությունները։
  Սույն  գիտական հոդվածում ընթացքում համեմատական մեթոդի կիրառմամբ փորձ է կատարվել՝ ուսումնասիրել ֆակտորինգի պայմանագիրը՝ այն համեմատելով ցեսիայի գործարքի հետ։
Այսպես, Քաղ. օր. 892-րդ հոդվածի համաձայն՝ «Դրամական պահանջի զիջման դիմաց ֆինանսավորման պայմանագրով մի կողմը (ֆինանսական գործակալը` ֆակտորը) մյուս կողմին (հաճախորդին) 
հանձնում կամ պարտավորվում է հանձնել դրամական միջոցներ` ի հաշիվ հաճախորդի (վարկատուի)` 
երրորդ անձից (պարտապանից) ունեցած դրամական պահանջի, որը բխում է հաճախորդի կողմից` երրորդ  անձին  ապրանքներ  տրամադրելուց,  նրա  համար  աշխատանքներ  կատարելուց  կամ  ծառայություններ մատուցելուց,  իսկ հաճախորդը ֆինանսական գործակալին զիջում է  կամ պարտավորվում է 
զիջել այդ դրամական պահանջը»։
Քաղ. օր. 25-րդ գլխի 1-ին պարագրաֆը նախատեսում է պարտատիրոջ իրավունքներն այլ անձի 
անցնելու (այսուհետ՝ ցեսիա) իրավական կարգավորումը։
 Մասնավորապես՝ Քաղ. օր. 397-րդ հոդվածի 
համաձայն.  «Պարտատիրոջը  պարտավորության  հիման  վրա  պատկանող  իրավունքը  (պահանջը)  կարող է նրա կողմից այլ անձի փոխանցվել գործարքով (պահանջի զիջում) կամ անցնել այլ անձի՝ օրենքի 
հիման վրա»։
Ստացվում է, որ Քաղ.  օր.  տարբեր գլուխներում ամրագրված նորմեր կարգավորում են, կարծեք, 
նույնանման իրավահարաբերություններ։
 Ե՛վ ֆակտորինգի պայմանագրի, և՛ ցեսիայի գործարքի հիմքը 
պահանջի զիջումն է մեկ սուբյեկտից մյուսին։
 Ֆակտորինգի պայմանագրով հաճախորդը երրորդ անձի 
հանդեպ  ունեցած  դրամական  պահանջի  իրավունքը,  որը  հիմնվում  է  ապրանքներ  տրամադրելու, 
աշխատանքներ կատարելու կամ ծառայություններ մատուցելու պարտավորության վրա, փոխանցում է 
ֆինանսական  գործակալին՝  նրանից  դրամական  միջոցներ  ստանալու  նպատակով,  իսկ  ցեսիայի  պայմանագրով՝ պարտատերը պարտավորության վրա հիմնված իր պահանջի իրավունքը զիջում (փոխանցում) է այլ անձի, և դա կարող է պայմանավորված չլինել հանդիպական կատարմամբ։
Քաղ. օր. 892-րդ և 893-րդ հոդվածների վերլուծությունից հետևում է, որ ֆակտորինգի պայմանագիրը գործարարական հարաբերություններում կիրառվող պայմանագրի տեսակ է։
Քաղ. օր. 397-րդ հոդվածը իմպերատիվ պահանջ չի ներկայացնում ցեսիայի հատուցելի կամ անհատույց բնույթի վերաբերյալ, հետևաբար՝ ցեսիայի գործարքը կարող է լինել ինչպես անհատույց, այնպես էլ հատուցելի։
 Սույն աշխատանքում ցեսիայի գործարքին անդրադառնալիս կենթադրվի միայն ցեսիայի վճարովի գործարքը։
 Ընդ որում, չնայած Քաղ. օր. 25-րդ գլխի տառացի վերլուծությունից չի հետևում,  սակայն  պրակտիկայում  գործարարական  գործունեության  սուբյեկտների  միջև  կնքվում  է  հատուցելի ցեսիա։
 ՌԴ դատական պրակտիկան, օրինակ, ունի միտում առևտրային կազմակերպությունների  միջև  կնքել  ցեսիայի  հատուցելի  գործարք,  այլապես  այն  համարվում  է  նվիրատվության  պայմանագիր2։
 Գտնում ենք, որ նման մոտեցումը ընդունելի է նաև ՀՀ պրակտիկայի համար։
 Քաղ. օր. 598-րդ 
1 ՀՀՊՏ 1998/17 (50), 10.08.98։
2 Տե՛ս Постановление Президиума ВАС РФ от 15 июня 1999г. N 1134/99. www.consultant.ru 10.05.2015 թ. դրությամբ։
հոդվածի  համաձայն՝  առևտրային  կազմակերպությունների  միջև  հարաբերություններում  նվիրատվությունն արգելվում է։
Այս պարագայում իրավացիորեն հարց է առաջանում, թե ինչ դրդապատճառներից ելնելով քաղաքացիական շրջանառության սուբյեկտները պետք է ֆակտորինգի պայմանագիրը գերադասեն  ցեսիայից։
 Ի՞նչ առավելություն ունի ֆակտորինգի պայմանագիրը ցեսիայի նկատմամբ, որ քաղաքացիաիրավական  շրջանառության  սուբյեկտները  իրենց  հարաբերությունների  մեջ  ներգրավեն  ֆինանսական 
գործակալին։
Ֆակտորինգի  պայմանագրի  և  ցեսիայի  համեմատական  վերլուծությունից  կարելի  է  հանգել  հետևության, որ դրանք հարաբերակցվում են՝ որպես ընդհանուր և հատուկ ինստիտուտներ։
 Երկու դեպքում էլ տեղի է ունենում դրամական պահանջի փոխանցում մի սուբյեկտից մյուսին։
 Ի տարբերություն 
ցեսիայի, որի դեպքում փոխանցման ենթակա է ցանկացած պարտավորությունից առաջացած պահանջի իրավունքը (հաշվի առնելով Քաղ. օր.-ով նախատեսված բացառությունները), ֆակտորինգի պայմանագրով  փոխանցման  ենթակա  է  միայն  ապրանքներ  տրամադրելուց,  աշխատանքներ  կատարելուց 
կամ ծառայություններ մատուցելուց բխող դրամական պահանջի իրավունքը։
Այսպես,  ցեսիայի  վերաբերյալ  իրավանորմերով  կարգավորվում  են  ավելի  լայն  հարաբերություններ՝  պահանջի  իրավունքի  զիջման  բոլոր  հարաբերությունները,  որոնք  բխում  են  (բացի  ֆակտորինգի 
պայմանագրի  համար  օրենքով  սահմանված  դեպքերից)  ցանկացած  պարտավորական  հարաբերությունից։
 Ցեդենտը ցեսիոնարին կարող է զիջել ինչպես մեկ, այնպես էլ մի քանի պահանջներ։
 Պարտավորության առարկայի բաժանելիության դեպքում հնարավոր է նաև մասնակի ցեսիա՝ ցեդենտը զիջում 
է պահանջի մի մասը, իսկ մյուս մասը մնում է իր մոտ կամ զիջում է մի քանի ցեսիոնարների1։
Ֆակտորինգի  պայմանագրով  վարկավորման  դիմաց  կարող  է  փոխանցվել  միայն  ապրանքներ 
տրամադրելուց,  աշխատանքներ  կատարելուց  կամ  ծառայություններ  մատուցելուց  բխող  պահանջի 
իրավունքը (Քաղ. օր. 892-րդ հոդված)։
Քաղ.  օր.  894-րդ  հոդվածի  1-ին  մասի  համաձայն՝  «Տրամադրված  ֆինանսավորման  համար  զիջման առարկա կարող է լինել ինչպես այն դրամական պահանջը, որի վճարման ժամկետը վրա է հասել 
(ներկա պահանջ), այնպես էլ դրամական միջոցներ ստանալու` ապագայում ծագելիք իրավունքը (ապագա պահանջ)։
Զիջման առարկա դրամական պահանջը ֆինանսական գործակալի հետ հաճախորդի կնքած պայմանագրում  պետք  է  որոշվի  այնպես,  որ  հնարավորություն  ընձեռվի  նույնացնել  գոյություն  ունեցած 
պահանջը պայմանագիրը կնքելու, իսկ ապագա պահանջը` ոչ ուշ, քան այն ծագելու պահին»։
Ինչպես երևում է Քաղ. օր. 894-րդ հոդվածի վերլուծությունից, ֆակտորինգի պայմանագրի շրջանակներում հնարավոր է ապագա պահանջի փոխանցումը։
 Այս հատկանիշով ցեսիայի գործարքը տարբերվում  է  ֆակտորինգի  պայմանագրից,  քանի  որ  Քաղ.  օր.  25-րդ  գլխի  վերլուծությունից  հետևում  է, 
որ ցեսիայի գործարքով կարող է փոխանցվել միայն առկա, արդեն իսկ ծագած պահանջի իրավունքը։
Ֆակտորինգի  պայմանագիրը  վարկավորման  առանձնահատուկ  եղանակ  է,  որտեղ  հաճախորդի 
պահանջի  իրավունքի  զիջումը  հանդես  է  գալիս՝  որպես  ֆինանսական  գործակալի  կողմից  տրամադրվող  ֆինանսավորման  ապահովման  միջոց։
  Սակայն  ֆակտորինգի  կառուցակարգը  չի  հանգում 
դրամական պահանջից բխող պահանջի իրավունքի փոխանցման ցանկացած դեպքի, այլ ենթադրում է 
ֆինանսական գործակալի կողմից հաճախորդի գործունեության ֆինանսավորման հետ կապված որոշակի  ծառայությունների  մատուցման  և  երրորդ  անձանց  հանդեպ  հաճախորդի  պահանջի  իրավունքի 
ձեռքբերում2։
  Ֆակտորինգը  միջոցառումների  համալիր  է,  որն  ուղղված  է  կազմակերպության  արագ 
աճին։
  Այն  թույլ  է  տալիս  կարճ  ժամանակում  ապահովել  վաճառքի  ծավալների  ավելացում  մի  քանի 
անգամ  և  հնարավորություն  է  տալիս  կազմակերպությանը՝  զարգանալ  առավել  արագ,  քան  վարկավորման  ժամանակ։
  Բանկի  կողմից  իրականացվող  ֆակտորինգային  ծառայության  հիմնական  նպատակն  է՝  ապահովել  կազմակերպության  զբաղվածությունը  իր  հիմնական  գործառույթով`  վաճառքով, 
ծառայությունների մատուցմամբ, առանց ֆինանսական խնդիրների անընդհատ լուծում փնտրելու։
Այս տեսանկյունից՝ ֆակտորինգի պայմանագիրը, կարծեք, ավելի շահավետ է գործարարությամբ 
զբաղվող  սուբյեկտների  համար.  գործարարն  իր  պահանջի  իրավունքը  զիջում  է  ֆակտորին,  որը  փոխանցված և պահանջելու ենթակա գումարը տրամադրում է գործարարին, զբաղվում է դեբիտորական 
պարտավորությունների  կառավարմամբ,  իսկ  գործարարը  զբաղվում  է  իր  հիմնական  գործունեությամբ։
  Սակայն  ավելի  ուշադիր  դիտարկելիս  պարզ  է  դառնում,  որ  ֆակտորինգի  պայմանագիրը  և 
ցեսիայի գործարքը զուգահեռ հարթություններ են նաև այս պարագայում։
 Այդ երկու ինստիտուտների 
տարբերությունն այն է, թե որ սուբյեկտի գույքային զանգվածում են գտնվում փոխանցված դեբիտորական պարտավորությունները պայմանագիրը (գործարքը) կնքելուց հետո։
 Եթե ցեսիայի գործարքի ժա1  Տե՛ս  “Очерки  по  торговому  праву”  Сборник  научных  трудов  под  редакцией  кандидата  юридических  наук  Е.А.  Крашенникова. Выпуск 6, Ярославль, 1999, էջ 14. 
2 Տե՛ս Габов А., Некоторые проблемные вопросы уступки права // Хозяйство и право, №4, 1999 էջ 53-60. 
մանակ ցեդենտի դեբիտորական պարտավորություններն անցնում են ցեսիոնարին և մտնում նրա գույքային  զանգվածի  մեջ,  դառնում  ցեսիոնարի  սեփականությունը,  ապա  ֆակտորինգի  պայմանագրի 
դեպքում  այդ  դեբիտորական  պարտավորությունները  շարունակում  են  մնալ  հաճախորդի  պարտավորությունները։
  Ֆինանսական  գործակալն  ուղղակի  իրականացնում  է  այդ  դեբիտորական  պարտավորությունների  կառավարման  գործառույթ՝  իր  առավել  բանիմացության,  փորձառության  և  համապատասխան  կադրերի  առկայության  շնորհիվ։
  Դեբիտորական  պարտքերի  վերաբերյալ  հոգսերը  ֆակտորին  փոխանցելը  գործունեության  օպտիմալացման  լավ  տարբերակ  է  փոքր  կազմակերպության  համար1։
 Քաղ. օր. կարգավորմամբ, սակայն, հնարավոր են դեպքեր, երբ հաճախորդն իր դեբիտորական 
պարտավորությունների  կառավարման  գործառույթը  չի  փոխանցում  ֆակտորին։
  Այսպես,  Քաղ.  օր. 
892-րդ  հոդվածի  2-րդ  մասի  համաձայն՝  «Դրամական  պահանջի  զիջման  դիմաց  ֆինանսավորման 
պայմանագրով  ֆինանսական  գործակալի  պարտավորությունները  կարող  են  ներառել  հաճախորդի 
համար  հաշվապահական  հաշվառում  վարելը,  ինչպես  նաև  հաճախորդին`  զիջման  առարկա  համարվող դրամական պահանջների հետ կապված այլ ֆինանսական ծառայություններ մատուցելը»։
Վերոնշյալ հոդվածի շարադրանքում «կարող են ներառել» արտահայտությունը վկայում է, որ հաճախորդի  դեբիտորական  պարտավորությունների  կառավարման  գործառույթը  ֆակտորին  փոխանցելը  ֆակտորինգի  պայմանագրի  էական  պայման  չէ։
  Առանց  դեբիտորական  պարտավորությունները 
ֆակտորի  կողմից  կառավարման  տարրի  ֆակտորինգի  պայմանագիրն,  ըստ  էության,  ավելի  է  նմանվում  ցեսիայի  գործարքին։
  Քաղ.  օր.  892-րդ  հոդվածի  2-րդ  մասի  և  ֆակտորինգի  ինստիտուտի  էության համալիր վերլուծության արդյունքում գտնում ենք, որ անհրաժեշտ է՝ հաճախորդի դեբիտորական 
պարտավորությունների  կառավարման  գործառույթը  ֆակտորին  տրամադրվի  իմպերատիվ  կարգով։
Այստեղ  խոսքը  ոչ  թե  հաճախորդի  բոլոր  դեբիտորական  պարտավորությունների,  այլ  միայն  ֆակտորինգի պայմանագրով ֆակտորին զիջված պարտավորությանը վերաբերող դեբիտորական պարտավորությունների մասին է։
 Այս առաջարկը հիմնվում է ֆակտորինգի զարգացած շուկա ունեցող երկրների 
փորձի վրա։
 Արտասահմանում ֆակտորինգի ֆունկցիաները ավելի լայն են ընկալվում, և ֆինանսավորումը դրա միակ ֆունկցիան չէ։
 Ավելին, պահանջի գնումը կարող է իրականացվել ոչ այնքան ֆինանսավորման  նպատակով,  որքան  վաճառողին  գնորդի  կողմից  վճարումից  խուսափելուց  պաշտպանելու 
նպատակով2։
Հաճախորդից  դեբիտորական  պարտքերը  ձեռք  բերող  ֆինանսական  գործակալն  ինքը  պետք  է 
հետաքրքրված լինի նման պարտավորությունների ստանձնմամբ, ինչը նրան հնարավորություն է ընձեռում  հսկողություն  իրականացնել  հաճախորդի  գործունեության  նկատմամբ  (դեբիտորական  պարտավորության  մասով)  և  հետևել  նրա  պարտապանների  վճարունակության  նկատմամբ3։
  Այս  առանձնահատկությունը  ֆակտորինգի  պայմանագրի  և  ցեսիայի  միջև,  թերևս,  ամենակարևոր  տարբերություններից մեկն է։
 Եթե ֆակտորինգի պայմանագրով չի նախատեսվում ֆինանսական գործակալի կողմից 
հաճախորդի համար հաշվապահական հաշվառում և այլ ֆինանսական ծառայություններ մատուցելու 
պարտականություն, ապա ֆակտորինգի պայմանագիրը նույնանում է հատուցելի ցեսիայի հետ։
Բացի  վերոնշյալից՝  հաճախորդին  հաշվապահական  և  այլ  ֆինանսական  ծառայություններ  մատուցելու՝ ֆակտորի պարտականության իմպերատիվ կարգ նախատեսելով Քաղ. օր.-ով տրված՝ ֆակտորինգի պայմանագրի բովանդակությունն ավելի կմոտենա միջազգային ֆակտորինգի պայմանագրի 
հասկացությանն ու բովանդակությանը և ներպետական շուկայի զարգացման նոր ուղիներ ու հնարավորություններ կառաջանան, մինչդեռ ներկայումս Քաղ. օր.-ում ամրագրված ֆակտորինգի պայմանագրի հասկացությունն ամբողջությամբ չի արտացոլում իրավահարաբերության բովանդակությունը։
Փաստորեն, ֆակտորինգի իրավահարաբերության անբաժանելի մաս է ֆինանսական գործակալի 
կողմից  բացի  դրամական  միջոցների  տրամադրումից`  նաև  ֆինանսական  այլ  ծառայությունների  մատուցումը  հաճախորդին,  այն  է՝  պարտքերի  կառավարում,  անհուսալի  պարտքերի  առանձնացում  ու 
կառավարում և այլն։
 Սա առավելապես ապահովում է շուկայի կայունությունը, քանի որ հաճախորդն 
ստիպված չի լինում պարտքերի կառավարման համար առանձին միջոցներ ծախսել, այլ ֆինանսական 
գործակալի  կողմից  այդ  գործունեության  իրականացման  շնորհիվ  հստակ  պատկերացում  է  ունենում 
իր  պարտապանների  ու  պահանջների  կարգավիճակի  մասին,  իմանում  է՝  որ  պարտքերն  են  ժամկետանց, որոնց պահանջի համար դիմելու դեպքում կունենա խնդիրներ և այլն։
 Ֆինանսական գործակալի  համար  այս  գործունեության  իրականացումը  ևս  կարևոր  է,  քանի  որ  այդ  դեպքում  նա  պատկերացում  է  ունենում  իր  կողմից  ձեռք  բերվելիք  պարտքերի  վերաբերյալ  և  նվազում է  անհիմն  կամ  անհու1  Տե՛ս  Солнцев  М.,  Факторинг  становится  хорошей  альтернативой  кредитам  для  малого  и  среднего  бизнеса”,  “Ведомости” 
19.11.2013, www.factorings.ru, մատչելի էր՝ 05.05.2015։
2  Տե՛ս  Фомкин  К․,  Можно  ли  российский  рынок  факторинга  назвать  отсталым?,  “Компания”,  26.11.2013,  www.factorings.ru 
մատչելի էր՝ 05.05.2015։
3 Տե՛ս Брагинский М.И., Витрянский В.В., Договорное право, Книга пятая, том 1, Договоры о займе, банковском кредите и 
факторинге. Договоры, направленные на создание коллективных образований М., 2011, էջ 262։
սալի  պահանջների  ձեռքբերման  ռիսկը։
  Փաստորեն,  ֆինանսական  գործակալը  հնարավորություն  է 
ունենում առավել խորը և հստակ գնահատել իր ռիսկերը։
Ցեսիայի  գործարքի  և  ֆակտորինգի  պայմանագրի  հիմնական  տարբերությունը  դրանց  սուբյեկտային կազմն է։
 Ցեսիայի սուբյեկտների նկատմամբ օրենսդրի կողմից որևէ պահանջ ներկայացված չէ, 
ինչը նշանակում է, որ ցեսիայի գործարք կարող է կնքել քաղաքացիական շրջանառության ցանկացած 
լրիվ գործունակ սուբյեկտ։
 Ինչպես նշվեց, ֆակտորինգի պայմանագիրը գործարարական հարաբերություններում  կիրառվող  պայմանագրի  տեսակ  է,  ինչը  ենթադրում  է  ֆակտորինգի  պայմանագրի  հատուկ սուբյեկտային կազմ։
Ֆակտորինգի  պայմանագրի  վերաբերյալ  նորմերով՝  ֆինանսական  գործակալի  նկատմամբ  սահմանված առանձնահատուկ պահանջով կարգավորվում են միայն որոշակի շրջանակի հարաբերություններ, որտեղ որպես ցեսիոնար՝ հանդես են գալիս բանկերը կամ այլ վարկային կազմակերպությունները, 
ինչպես  նաև  նման  տեսակի  գործունեության  իրականացման  թույլտվություն  (լիցենզիա)  ունեցող  այլ 
առևտրային կազմակերպություններ1։
Քաղ.  օր.  893-րդ  հոդվածի  համաձայն՝  որպես  ֆինանսական  գործակալ`  դրամական  պահանջի 
զիջման  դիմաց  ֆինանսավորման  պայմանագրեր  կարող  են  կնքել  բանկերը և այլ  վարկային  կազմակերպությունները,  ինչպես  նաև նման  տեսակի գործունեության իրականացման  թույլտվություն  ունեցող  այլ  առևտրային  կազմակերպությունները։
  Քաղ.  օր.  893-րդ  հոդվածի  տառացի  մեկնաբանությունից հետևում է, որ բացի բանկերից ու այլ վարկային կազմակերպություններից՝ որպես ֆակտոր կարող 
է  հանդես  գալ  ցանկացած  առևտրային  կազմակերպություն,  որն  ունի  ֆակտորինգային  գործունեություն իրականացնելու լիցենզիա, մինչդեռ «Լիցենզավորման մասին» ՀՀ օրենքի2 43-րդ հոդվածով, որտեղ սահմանված են լիցենզավորման ենթակա գործունեության տեսակները, ֆակտորինգային գործունեությունը՝  որպես  լիցենզավորման  ենթակա  գործունեության  առանձին  տեսակ  առկա  չէ։
  «Լիցենզավորման մասին» ՀՀ օրենքի 43-րդ հոդվածի 6-րդ կետով որպես բանկային և ֆինանսավարկային գործունեության տեսակ՝ նախատեսված է վարկային կազմակերպության գործունեության լիցենզավորումը։
  «Վարկային  կազմակերպությունների  մասին»  ՀՀ  օրենքի3  3-րդ  հոդվածի  6-րդ  մասում  նշված  է․ 
«Սույն  օրենքի  և վարկային կազմակերպությունների գործունեությունը  կարգավորող  Հայաստանի 
Հանրապետության  այլ  օրենքների  ու  նորմատիվ  իրավական  ակտերի  իմաստով  վարկային կազմակերպությունների  տիպեր  (խմբեր)  են  համարվում՝  դ)  դրամական  պահանջի  զիջման  դիմաց 
ֆինանսավորում  (ֆակտորինգ)  իրականացնող  ֆակտորինգային  կազմակերպությունները,  որոնց 
հիմնական  գործունեությունը  դրամական  պահանջի  զիջման  դիմաց  ֆինանսավորման  (ֆակտորինգ) 
գործարքների  կնքումն  է՝  Հայաստանի  Հանրապետության  քաղաքացիական  օրենսգրքի  48-րդ  գլխով 
սահմանված կարգով և պայմաններով»։
Վերոնշյալ հոդվածից հետևում է, որ ֆակտորինգային կազմակերպությունները ևս հանդիսանում 
են  վարկային  կազմակերպություններ։
  Այս  պարագայում  գործնականում  անհասկանալի  է  Քաղ.  օր. 
893-րդ հոդվածի «ինչպես նաև նման տեսակի գործունեության իրականացման թույլտվություն (լիցենզիա) ունեցող այլ առևտրային կազմակերպություններ» արտահայտությունը։
Ֆինանսական  գործակալը  մի  շարք  պահանջներ  է  սահմանում,  որոնց՝  հաճախորդի  համապատասխանելու դեպքում միայն նրա հետ կնքվում է ֆակտորինգի պայմանագիր։
 Այդպիսի պահանջներ են, օրինակ՝  
•  հաճախորդի/պարտապանի գործունեության փորձը ոլորտում, 
•  գործընկերոջ հետ համագործակցության փորձը,  
•  ֆինանսական տվյալները, բանկային հաշիվների շրջանառությունը,  
•  գործարքների հաճախականությունը, վարկային պատմությունը։
Անհրաժեշտ  է  հաշվի  առնել,  ֆինանսական  գործակալի  կողմից  սահմանվող  միասնական  պահանջներ սահմանված չեն։
 Դա նշանակում է, որ հաճախորդի հետ ֆակտորինգի պայմանագիր կնքելիս 
տարբեր  ֆինանսական  գործակալներ  կարող  են  սահմանել  տարբեր  պահանջներ։
  Օրինակ,  պրակտիկայում հնարավոր են դեպքեր, երբ ֆակտորինգի պայմանագրի կնքման համար բավարար լինի միայն 
1  Տե՛ս  Քաղ.  օր.  893-րդ  հոդված։
  Մեր  կարծիքով՝  այս  հոդվածը  խմբագրման  կարիք  ունի։
  «Իրավական  ակտերի  մասին»  ՀՀ 
օրենքի  45-րդ  հոդվածի  10-րդ  կետի  2-րդ  պարբերության  համաձայն՝  այն  պայմանների  թվարկման  ժամանակ,  երբ  բոլոր 
թվարկված  պայմաններից  բավական  է  միայն  մեկի  առկայությունը,  չի  կարող  կիրառվել  «և»  կամ  «ու»  շաղկապը։
  Քաղ.  օր. 
նշված հոդվածում, սակայն, կիրառված է «բանկերի և այլ վարկային կազմակերպությունների» արտահայտությունը, որի պարագայում բանկերի մասնակցության հետ միաժամանակ հոդվածի կիրառման պարտադիր պայման է դառնում նաև այլ վարկային  կազմակերպությունների  մասնակցությունը։
  Նման  իրավիճակի  շտկման  համար  անհրաժեշտ  է  խմբագրել  հոդվածը  և 
շարադրել հետևյալ կերպ՝ «որպես ֆինանսական գործակալ՝ դրամական պահանջի զիջման դիմաց ֆինանսավորման պայմանագրեր  կարող  են  կնքել  բանկերը  կամ  այլ  վարկային  կազմակերպությունները,  ինչպես  նաև  նման  տեսակի  գործունեության 
իրականացման թույլտվություն (լիցենզիա) ունեցող այլ առևտրային կազմակերպությունները»։
2 ՀՀՊՏ 2001.08.08/26(158)։
3 ՀՀՊՏ 2002.07.03/23(198)։
ապրանքների  մատակարարման,  ծառայությունների  մատուցման  կամ  աշխատանքների  կատարման 
վերաբերյալ  հաշիվ-ապրանքագիրը՝  որպես  հաճախորդի  մոտ  պահանջի  իրավունքի  առկայության 
ապացույց։
Քաղ. օր. 403-րդ հոդվածի համաձայն՝ պարտատիրոջ պահանջի զիջումն այլ անձի թույլատրվում 
է, եթե դա չի հակասում օրենքին, այլ իրավական ակտերին կամ պայմանագրին։
Քաղ.  օր.  398-րդ  հոդվածի  համաձայն՝  պարտատիրոջ  անձի  հետ  անխզելիորեն  կապված  իրավունքների`  ներառյալ  ալիմենտի և կյանքին  կամ  առողջությանը  պատճառված  վնասների  հատուցման 
պահանջների անցնելն այլ անձի չի թույլատրվում։
Ինչպես տեսնում ենք, ցեսիայի գործարքի դեպքում ևս օրենսդրորեն նախատեսված չեն գործարքի կնքման համար պարտադիր պայմաններ, որոնք պետք է հավաստվեն փաստաթղթային ձևով։
 Ցեսիայի գործարքի կնքման միակ խոչընդոտն այն է, որ օրենքով կարող է արգելված լինել համապատասխան  պահանջի  զիջումը։
  Իսկ  թե  ինչ  համագործակցության  փորձ  ունի  գործարարն  իր  գործընկերոջ 
հետ, ինչպիսի փորձ ունի նա գործունեության համապատասխան ոլորտում և այլն, դա ցեսիոնարի հետաքրքրության առարկա չէ։
Ըստ  էության,  ցեսիայի  գործարքի  դեպքում  ևս,  ինչպես  ֆակտորինգի  պայմանագրի  ժամանակ, 
կողմերն  են  որոշում,  թե  պահանջի  իրավունքը  զիջող  կողմը  ինչ  փաստաթղթեր  պետք  է  ներկայացնի 
մյուս կողմին՝ ի հավաստումն իր մոտ զիջման առարկա հանդիսացող պահանջի իրավունքի առկայության։
Լ.Ա.  Նովոսյոլովան  ֆակտորինգի  պայմանագրի  առավելությունները  ուսումնասիրելիս  նշում  է՝ 
պարտքը զիջող կողմի տնտեսական շահագրգռվածությունն այն է, որ նա անմիջապես ստանում է գումարը,  նվազում  է  դեբիտորական  պարտքերի  սպասարկման  ծախսերը  և  մասնակի  կամ  ամբողջությամբ  ազատվում  է  պարտապանի  անվճարունակության  ռիսկից։
  Ֆինանսավորող  կողմը  (ֆակտորը) 
ստանում  է  մատուցած  ծառայությունների  համար  վարձատրություն  և  մի  շարք  դեպքերում  լրացուցիչ 
օգուտ  է  քաղում  պարտատիրոջը  վճարված  և  պարտապանից  ստացված  գումարների  տարբերությունից1։
Չի կարելի ասել, որ նման դրական արդյունքներից կողմերը զուրկ են ցեսիայի կնքման ժամանակ։
Ավելին,  այս  տեսանկյունից  ցեսիան  ունի  կարևոր  մի  առավելություն  ֆակտորինգի  պայմանագրի 
նկատմամբ. ցեսիայիով փոխանցման ենթակա պահանջի իրավունքի առաջացման հիմք հանդիսացող 
պարտավորությունների  շրջանակը  սահմանափակ  չէ։
  Բացի  դրանից,  ցեսիայի  գործարքի  դեպքում, 
ըստ  կողմերի  համաձայնության,  ցեդենտը,  ըստ  էության,  վաճառում  է  իր  պահանջի  իրավունքը  և 
միանգամից ստանում է դրա ամբողջ գումարը, այն դեպքում, երբ ֆակտորինգի պայմանագիր կնքելիս, 
որպես կանոն, հաճախորդը չի ստանում փոխանցվող պահանջի գումարի հարյուր տոկոսը։
 ՀՀ բանկային  ոլորտի  պրակտիկայի  ուսումնասիրությունից  երևում  է,  որ  բանկերը  ֆակտորինգի  պայմանագրի 
կնքման ժամանակ հաճախորդին տրամադրում են պահանջի իրավունքի արժեքի 90℅-ը, իսկ մնացած 
10℅-ը տրամադրում են պարտապանի կողմից պարտավորության կատարումից հետո (10℅-ից բանկը 
նախապես վերցնում է իրեն հասանելի վարձավճարը)։
Դա պայմանավորված է նրանով, որ Քաղ. օր. 399-րդ հոդվածի համաձայն՝ սկզբնական պարտատիրոջ  իրավունքը  նոր  պարտատիրոջն  է  անցնում  իրավունքի  անցման  պահին  գոյություն  ունեցող 
ծավալով և պայմաններով, Քաղ. օր. 894-րդ հոդվածի 1-ին մասի համաձայն՝ տրամադրված ֆինանսավորման  համար  զիջման  առարկա  կարող  է  լինել  ինչպես  այն  դրամական  պահանջը,  որի  վճարման 
ժամկետը վրա է հասել (ներկա պահանջ), այնպես էլ դրամական միջոցներ ստանալու՝ ապագայում ծագելիք իրավունքը (ապագա պահանջ)։
Ֆինանսական գործակալի կողմից հաճախորդին ներկայացվող պահանջների պատճառը, թերևս, 
ինքն իրեն ռիսկերից ապահովագրելն է։
 Քանի որ ֆակտորինգի շրջանակներում թույլատրվում է նաև 
ապագա պահանջի զիջումը, և օրենսդրական ձևակերպումից անհասկանալի է ապագա պահանջ ասելով՝  օրենսդիրը  նկատի  է  ունեցել  արդեն  իսկ  կնքված  պայմանագրից  ծագելիք  պահանջի  իրավունքը, 
ուստի,  ֆինանսական  գործակալի  համար  ռիսկերի  հաշվարկման  համար  կարևոր  է  դառնում  հաճախորդի և նրա կոնտրագենտի միջև հարաբերությունների փորձը, որից ելնելով էլ նա կկարողանա գնահատել հաճախորդի կոնտրագենտից պահանջվող գումարը ստանալու հնարավորությունը։
Հետագայում  առաջանալիք  դրամական  պահանջներ,  մեր  կարծիքով,  պետք  է  դիտարկել  նրանք, 
որոնք հիմնված են տարաժամկետ վճարմամբ պայմանագրերի վրա, չնայած գիտական գրականության 
մեջ սրա վերաբերյալ միասնական կարծիք առկա չէ։
Ամփոփելով  վերոգրյալը՝  նշենք,  որ  ֆակտորինգի  պայմանագիրը  կոմերցիալիզացված  ցեսիայի 
պայմանագիր  է։
  Ինչպես  նշում  են  ֆակտորինգի  ոլորտի  մասնագետները,  ցեսիան  ֆակտորինգի 
խորհրդային  ժամանակաշրջանի  տարբերակն  է։
  Արդի  արագ  զարգացման  պայմաններում,  թերևս, 
1  Տե՛ս  Дереш  С.,  Значение  факторинга  в  предпринимательской  деятелсности  //  Актуальные  проблемы  Российского  права. 
N1(10) 2009, էջ 215-221։
ֆակտորինգն առավել հարմարավետ է գործարարների, հատկապես մանր և միջին ձեռնարկատերերի 
համար,  քանի  որ  այն  ապահովում  է  դրամական  միջոցների  անընդհատ  հոսքը  կազմակերպություն  և 
կազմակերպությանը  տալիս  է  գործունեության  անընդհատությունն  ապահովելու  հնարավորություն։
Բացի այդ, ֆակտորինգի պայմանագիրը հնարավորություն է տալիս հաճախորդներին իրենց կոնտրագենտներին առաջարկել վճարման առավել ճկուն համակարգ՝ առանց վտանգելու հաճախորդի գործունեության  անընդհատությունը  կոնտրագենտի  կողմից  կետանցի  դեպքում։
  Այս  ամենի  հետ  միասին, 
հարկավոր  է  բարելավել  ֆակտորինգի  պայմանագրի  կարգավորման  առկա  օրենսդրական  բազան 
ֆակտորինգի շուկայի անխափան և արագ զարգացումն ապահովելու նպատակով։
Աղյուսակ 1․ Ֆակտորինգի պայմանագրի և ցեսիայի գործարքի ընդհանրությունները և տարբերությունները 
դրամական 
պահանջի 
փոխանցում 
պահանջի 
հիմքի 
սահմանափակվածություն 
ապագա 
պահանջի 
զիջման 
հնարավորություն 
հատուկ 
սուբյեկտային 
կազմ 
լրացուցիչ 
ծառայությունների 
մատուցման 
հնարավորություն 
փաստաթղթային 
ծանրաբեռնվածություն 
ֆակտորինգի 
պայմանագիր 
ցեսիայի 
գործարք 
Աննա Ավետիսյան 
ԻՆՉՈ՞Ւ ԿՆՔԵԼ ՖԱԿՏՈՐԻՆԳԻ ՊԱՅՄԱՆԱԳԻՐ,  
ԵԹԵ ԿԱՐԵԼԻ Է ԿՆՔԵԼ ՑԵՍԻԱՅԻ ՊԱՅՄԱՆԱԳԻՐ 
Բանալի բառեր՝ ֆակտորինգ, ցեսիա, ֆակտոր, ֆինանսավորում, պահանջ 
։
