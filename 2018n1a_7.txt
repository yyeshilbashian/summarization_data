Ուժեղ  երկրաշարժերի  հետևանքների  մակրոսեյսմիկ  ուսումնասիրությունների  փորձը  ցույց  է  տալիս,  որ  դրանց  քանակական  գնահատականները 
փոփոխվում են՝ կախված երկրաշարժի էներգիայից և օջախի մեխանիզմից, հիպոկենտրոնի  հեռավորությունից  և  սեյսմիկ  տատանումների  տարածման  ուղղությունից,  ռելիեֆից,  ռեզոնանսային  երևույթներից,  գրունտային  պայմաններից,  ապարների  գեոտեխնիկական  հատկություններից  և  այլն։
  Վերջիններիս 
պատճառով է, որ շատ հաճախ դեֆորմացիաների խիստ տարբերություն է դիտվում, ոչ միայն հարևան կառույցներում, այլև միևնույն կառույցի տարբեր հատվածներում, ինչը նշանակում է, որ ճիշտ չէ ամբողջովին հիմնվել սեյսմիկ ազդեցությունների քանակական ցուցանիշների հաշվարկման մաթեմատիկական մեթոդների վրա։
 Նշվածն առավել ցայտուն կարտահայտվի, եթե նկատի ունենանք, 
որ 1։
200 000 մասշտաբի քարտեզի յուրաքանչյուր 1 սմ2-ին տեղանքում ունի 4 կմ2  
մակերես, որի տարբեր տեղամասերում սեյսմիկ ազդեցությունները կարող են ի 
հայտ գալ մինչև 1-2 բալ տարբերությամբ, ինչից հետևում է, որ որևէ տարածքի 
վրա հնարավոր երկրաշարժի ազդեցությունը գնահատելիս հարկավոր է, ի թիվս 
այլ պայմանների, հաշվի առնել նաև այդ տարածքը կազմող ապարների լիթոլոգիական կազմն ու նրանց գեոտեխնիկական հատկությունները։
Ներկայացվող աշխատանքն իրականացվել է ի լրումն 2016թ. ԵԻՍԻ-ի կողմից «ՀՀ Եղվարդի ոռոգման համակարգի բարելավում» ծրագրի շրջանակներում 
կատարված աշխատանքների  առաջին  փուլի, որի ընթացքում  իրականացված 
հետազոտությունների արդյունքում որոշվել է ջրամբարի տարածքում սպասվող 
ելակետային  սեյսմիկ  ինտենսիվությունըˋ  օգտագործելով  տարբեր  տեսական 
մոդելներ  և  էմպիրիկ  կախվածություններ։
  Աշխատանքներն  ընթացել  են 
հետևյալ երեք հիմնական փուլերով. 
-  Ուսումնասիրվող  տարածքի  երկրակեղևի  վերին  մասի  կառուցվածքադինամիկ ընդհանրացված մոդելի կառուցում, որը հիմք է հանդիսացել սեյսմածին գոտիների անջատման համար։
-  Տարածքի սեյսմատեկտոնական շրջանացում և սեյսմածին գոտիների անջատումˋ նրանցում հնարավոր երկրաշարժերի մաքսիմալ ուժի հիմնավորմամբ։
-  Տարածքի շրջանացումˋ ըստ սեյսմիկ վտանգի աստիճանի։
Եղվարդի  ջրամբարը  գտնվում  է  Հայաստանի  Հանրապետության  կենտրոնական մասում՝ Եղվարդ քաղաքից ոչ մեծ հեռավորության վրա։
 Ջրամբարին 
հարող շրջանը (50 կմ շառավղով ջրամբարի շուրջ) աչքի է ընկնում բավականին 
բարդ  երկրաբանական  կառուցվածքով,  որի  կազմում  ընդգրկված  են  ամենատարբեր  հասակի  ապարներ՝  սկսած  մինչքեմբրից  մինչև  չորրորդական։
  Հնագույն  ապարներն  այստեղ  ներկայացված  են  բայկալյան  համալիրի  առաջացումներով, որոնց առավել ամբողջական կտրվածքը մերկանում է Ծաղկունյաց 
անտիկլինորիումի սահմաններում [1]։
Տեկտոնական  տեսակետից  ևս  շրջանն ունի  բավականին  բարդ կառուցվածք՝  ընդգրկելով  հատվածներ  Բազում-Զանգեզուրի  ինտենսիվ  ծալքավոր  և 
Մերձարաքսյան  չափավոր  ծալքավոր  գոտիների  մի  քանի  ենթագոտիներից՝ 
Հանքավան-Զանգեզուրի,  Երևան-Օրդուբադի  և  Միջինարաքսյան  միջլեռնային 
օրոգեն իջվածքների [1]։
Նկատի  ունենալով  ուսումնասիրվող  տարածքի  տեկտոնական  կառուցվածքի բարդությունը, ինչպես նաև վերջինիս վերաբերյալ առկա տարակարծությունները՝ խորքային կառուցվածքի տարրերի բացահայտման նպատակով որպես հիմնական միջոց ընտրվել է խորքային երկրաֆիզիկական (գրավիչափական  և  սեյսմիկական)  հետազոտությունների  արդյունքների  համալիր  մեկնաբանման  մեթոդը  [2,  3,  4]։
  Գրավիչափական  տվյալների եռաչափ  քանակական 
մեկնաբանման  արդյունքների  հիման  վրա  կառուցվել  է  ուսումնասիրվող 
տարածքի երկրակեղևի կառուցվածքային մոդելը խորության երեք միջինացված 
մակարդակների համար [2, 4]. 
1.  Բյուրեղային հիմքի մակերևույթով (մինչև 5 կմ) 
2.  Սեյսմաակտիվ շերտի հատակի մակերևույթով (մինչև 20 կմ) 
3.  Մոխորովիչիչի սահմանի մակերևույթով (մինչև 45 կմ) 
Այդ խորությունների՝ ընտրությունը համաձայնեցվում է խորքային սեյսմիկ  զոնդավորման  տվյալներին,  որոնք  ստացվել  են  «Նեֆտեգեոֆիզիկա» 
գիտաարտադրական միավորման կողմից 1989 թվականին [5]։
Ըստ այդ տվյալների՝ երկրակեղևը ուսումնասիրվող տարածքում նույնպես 
ունի  շերտավոր  կառուցվածք.  այն  բաժանող  սեյսմիկ  հորիզոնները  ևս  տեղադրված  են  վերը  նշված  խորություններին  համահունչ  մակարդակներում  և 
փոփոխվում են՝ կախված տեղի երկրաբանական կառուցվածքից։
Եղվարդի  ջրամբարի  անմիջական  հարևանությամբ  գտնվող  Եղվարդի 
կոնի տարածքում երկրակեղևի սեյսմիկ մոդելն ունի հետևյալ տեսքը։
Ինչպես  երևում  է  աղյուսակ  1-ից,  դիտարկվող  տեղամասը  ընդհանուր 
առմամբ բարձրացած է, որտեղ բյուրեղային հիմքի առաստաղը տեղադրված է 
2.0 կմ խորության վրա և բնութագրվում է սեյսմիկ ալիքների տարածման 5.2-5.4 
կմ/վրկ  արագությամբ,  իսկ  սեյսմաակտիվ  շերտի  հատակի  խորությունը  կազմում է 19 կմ, որտեղ շերտային արագությունների ցուցանիշը հասնում է 6.2-6.4 
կմ/վրկ։
Աղյուսակ 1. Եղվարդի ջրամբարի և հարակից տարածքների 
սահմաններում երկրակեղևի շերտերի հզորությունները և սեյսմիկ ալիքների  
տարածման արագությունները  
Շերտի առաստաղի 
խորությունը 
Շերտի 
հզորությունը 
(կմ) 
(կմ) 
Շերտի արագությունը 
Vշերտ-P 
(կմ/վրկ) 
 Ստացված տվյալների համալիր վերլուծության արդյունքում, օգտագործելով նաև երկրաբանաերկրաֆիզիկական այլ նյութեր, կազմվել է ուսումնասիրվող  տարածքի  երկրակեղևի  խզումնա-բեկորային  տեկտոնիկայի  քարտեզները 
խորության երկու մակարդակների (5 և 20 կմ) համար։
   Ուսումնասիրվող  տարածքի  սահմաններում  երկրակեղևի  բյուրեղային 
հիմքը աչքի է ընկնում ձևաբանական և կառուցվածքա-տեկտոնական անհամասեռ  կառուցվածքով։
  Վերջինիս  մակերևույթի  տեղադրման  խորությունը  տատանվում է ծովի մակերևույթից հաշված +2 կմ-ից մինչև -6 կմ սահմաններում, 
տեղ-տեղ`  Ապարան-Արզաքանի  հատվածում  անգամ  դիտվում  է  բյուրեղային 
հիմքի  մերկացում,  որտեղ  այն  ներկայացված  է  մինչքեմբրյան  և  պալեոզոյան 
հասակի մետամորֆացված ապարներով` գնեյսներով, բյուրեղային թերթաքարերով և այլն։
 Մակերևույթի ամենամեծ խորությունները դիտվում են Արագածի 
լեռնազանգվածի տեղամասում, որտեղ դրանք կազմում են ծովի մակերևույթից 
հաշված մինչև -6 կմ։
Ուսումնասիրվող  տարածքի  սահմաններում  երկրակեղևը  20  կմ-ի  վրա, 
որը  մեր  կողմից  ընդունված  է  որպես  սեյսմաակտիվ  շերտի  հատակի  մակերևույթի խորություն, բաժանվում է մոզայիկ դասավորված հարաբերականորեն 
բարձրացման և իջեցման տարածաշրջանային գոտիների (նկ.1)։
Անջատված տարածաշրջանային գոտիներն ունեն հետևյալ պարամետրերը. 
I.  Արագած-Գեղամա իջեցման գոտի՝ բաղկացած երկու՝ Արագածի և Գեղամա 
իջած  բեկորներից,  համապատասխանաբար  24  կմ  և  30  կմ  խորությամբ  և 
25×80 կմ չափերով։
II. Երևան-Եղեգիսի բարձրացման գոտի՝ բաղկացած երկու՝ Երևանի և Եղեգիսի 
բարձրացած բեկորներից, համապատասխանաբար 13 կմ և 15 կմ խորությամբ 
և 30×80 կմ ընդհանուր չափերով։
III.  Մերձարաքսյան իջեցման գոտի, որը ուսումնասիրվող տարածքի սահմաններում ներկայանում է որպես մեկ իջած բեկոր՝ 25 կմ խորությամբ և 10×60 կմ 
չափսերով։
IV.  Արագած-Հրազդանի  բարձրացման  գոտի՝  բաղկացած  Արագածի  և  Հրազդանի բարձրացած բեկորներից, համապատասխանաբար 13 կմ և 15 կմ խորությամբ և ուսումնասիրվող տարածքի սահմաններում 10×60 կմ ընդհանուր 
չափերով։
V. Դիլիջանի իջեցման գոտի, որն ուսումնասիրվող տարածքում ներկայանում է 
իր  հարավարևելյան  ոչ  մեծ  հատվածով,  ունի  25  կմ  խորություն  և  10×40  կմ 
չափսեր։
Նշված տարածաշրջանային գոտիներն ու նրանց մասերը կազմող բեկորները միմյանցից բաժանվում են խորքային բեկվածքներով, որոնք հիմնականում 
ունեն հյուսիսարևմտյան տարածում, իսկ նրանցից երկուսը՝ Արագած-Ջավախքի  և  Գառնիի  խզումները,  ունեն  համապատասխանաբար  հյուսիսային  և 
հյուսիս-հյուսիսարևմտյան տարածում [4, 6]։
Սեյսմատեկտոնական  տեսակետից  ուսումնասիրվող  տարածքի  կարևորագույն տեկտոնական տարրերից մեկը Փամբակ-Սևանի խորքային բեկվածքն 
է  (քարտեզում  նշված  է  1-ով),  որը  երկրի  մակերևույթին  և  մինչև  բյուրեղային 
հիմքը հասնող խորություններում ի հայտ է գալիս տարբեր բնույթի խզումնային 
խախտումների  համալիրով,  որն ունի  հյուսիսարևմտյան  տարածում,  իսկ  լայնությունը հասնում է մինչև 15-20 կմ։
 Ավելի խորը հորիզոններում դրանք խտանում  են  և  վերածվում  մեկ  խզումնային  գոտու։
 Ժամանակակից  տեկտոնական 
շարժումների բնույթն այս խզումներով ամենուրեք նույնն է՝ աջ կողաշարժ հյուսիսարևելյան թևի վերնետքով [7]։
Տարածաշրջանի  սեյսմատեկտոնական  պոտենցիալի  գնահատման  համար  կարևոր  դեր  ունի  նաև  Երևան-Եղեգիսի  բարձրացման  գոտին  եզրագծող 
խզումների  համալիրը  (քարտեզում  2),  որոնք  գրականության  մեջ  հայտնի 
Երևանյան խորքային բեկվածքի հյուսիսային և հարավային բաղադրիչներն են 
(քարտեզում 2' և 2'')։
Հյուսիսային սահմանային խզումը հետամտվում է Աշտարակ-Գառնի ուղղությամբ  և  սահմանազատում  է  Արագած-Գեղամա  իջեցման  գոտին  ԵրևանԵղեգիսի  բարձրացման  գոտուց։
  Գառնի  գյուղից  հյուսիս  խզումը  հատվում  է 
Գառնու խզման հետ և ենթարկվում կողաշարժի՝ մինչև 10 կմ ամպլիտուդով։
Նկ. 1 Եղվարդի ջրամբարի և հարակից տարածքների խզումնաբեկորային 
կառուցվածքի սխեմատիկ քարտեզ (ըստ երկրաֆիզիկական տվյալների) 
1 – սեյսմաակտիվ շերտի հատակի հարաբերականորեն իջած տեղամասեր և 
տեղադրման խորության գնահատականը ծովի մակարդակի նկատմամբ, 2 – սեյսմաակտիվ 
շերտի հատակի հարաբերականորեն բարձրացած տեղամասեր և տեղադրման խորության 
գնահատականը ծովի մակարդակի նկատմամբ, 3 – խորքային բեկվածքներ (երկրակեղևը 
հատող և մանթիայում տարածվող), 4 – հստակ անջատված ներկեղևային, ակտիվ և 
ռելիեֆում  արտահայտված  խզումնային  խախտումներ,  5  –  ենթադրյալ  խզումնային 
խախտումներ, 6 – Եղվարդի ջրամբարի նախագծային պատկերը 
 Դեպի  արևելք  այն  հետամտվում  է  Գառնի-Մարտունի  ուղղությամբ  և 
սահմանազատում Գեղամա իջած բեկորը հարավից։
 Հարավային  բաղադրիչը  ուսումնասիրվող  տարածքի  սահմաններում՝ 
Երվանդաշատ-Մասիս  հատվածում  ունի  լայնակիին  մոտ  տարածում,  իսկ 
Արտաշատից  հյուսիս  թեքվում  է  դեպի  հարավ-արևելք,  հետամտվում  ՎեդիԵլպին ուղղությամբ և միաձուլվում Գառնու խզման հետ։
 Ուսումնասիրվող  տարածքի  սեյսմատեկտոնական  պոտենցիալի  գնահատման համար հաջորդ կարևոր խորքային խզումը վերը հիշատակված Գառնու խզումն է (քարտեզում 3), որն ունի հյուսիս-հյուսիսարևմտյան տարածում և 
բնութագրվում  է  բարձր  տեկտոնական  ակտիվությամբ։
  Այս  խզումը  հայտնաբերվել է Ա. Ս. Կարախանյանի կողմից աէրոկոսմիկական, կառուցվածքա-երկրաբանական և այլ նյութերի հիման վրա [7]։
 Գառնու խզման ժամանակակից ակտիվության մասին վկայում են Հրազդան և Ազատ գետերի ծռվածքները խզման 
հետ  հատման  վայրերում,  որոնցից  առաջինում  միայն  հոլոցեն-պլեյստոցենի 
ավարտ  ժամանակահատվածում  տեղի  է  ունեցել  աջ  կողաշարժ՝  մինչև  100  մ 
ամպլիտուդով։
 Առավել խորը հորիզոններում կողաշարժի արագությունը շուրջ 
տասնյակ  անգամ  ավելի  մեծ  է,  քան  մակերևույթի  վրա։
  Բարձր  ճշտության 
գործիքային  չափումների  արդյունքներով  խզման  երկարությամբ  կողաշարժի 
արագությունը կազմում է 2 մմ/տարի։
Այսպիսով, գրավիտացիոն դաշտի եռաչափ մոդելավորման և խորքային 
սեյսմիկ զոնդավորման տվյալների վերլուծության արդյունքում կազմվեց խզումնաբեկորային կառուցվածքի քարտեզ, որը հիմք հանդիսացավ սեյսմաբանական 
տվյալների  հետ համադրման,  սեյսմատեկտոնական  շրջանացման,  սեյսմածին 
գոտիների  անջատման  և  դրանցում  հնարավոր  սեյսմիկ  պոտենցիալի  գնահատման համարˋ օգտագործելով տարբեր տեսական մոդելներ և էմպիրիկ կախվածություններ։
  Այդ  հաշվարկներից  ստացված  տվյալների  միջինացման  արդյունքում Եղվարդի ջրամբարի տարածքի վրա սպասվող ելակետային սեյսմիկ 
վտանգը  գնահատվել  է  PGA=0.33g  միջին  (II  կարգ)  գրունտային  պայմանների 
համար, որը, ըստ MSK-64 սանդղակի, հավասարազոր է 9 բալ ինտենսիվության։
Սպասվող սեյսմիկ վտանգի առավել իրական գնահատականներ ստանալու 
նպատակով կատարվել  է  վերջինիս դիֆերենցիացիա՝  ըստ  տարածքը  կազմող 
ապարների  գեոտեխնիկական  հատկությունների,  որի  համար  որպես  հիմք  է 
ծառայել  Ա.  Տ.  Ասլանյանի  խմբագրությամբ  1986  թ.  հրատարակված  1։
200  000 
մասշտաբի ինժեներաերկրաբանական քարտեզը [8]։
 Այդ քարտեզի համաձայն՝ 
Հայաստանի  տարածքում  առանձնացվում  են  թվով  տասներկու  տարբեր 
հասակի  երկրաբանալիթոլոգիական  համալիրների  տարածման  շրջաններ, 
որոնք  ըստ  ապարների  կայունության  բաժանվում  են  չորս  կատեգորիաներիˋ 
ուժեղ, միջին, թույլ և շատ թույլ։
Նկ.2. Եղվարդի ջրամբարի և հարակից տարածքների մանրամասն 
սեյսմիկ շրջանացման քարտեզը (երկրաբանալիթոլոգիական համալիրների 
կայունության հաշվառմամբ) 
Եղվարդի ջրամբարին հարող 50 կմ շառավղով տարածքի ինժեներաերկրաբանական կառուցվածքում մասնակցում են բոլոր նշված կայունությամբ լիթոլոգիական համալիրները (նկ.2), ընդ որում տարածքի գրեթե 70%-ը զբաղեցնում են ուժեղ և միջին կայունության ապարները, իսկ մնացած 30%-ը բաժին է 
ընկնում թույլ և շատ թույլ կայունությամբ ապարներին։
Կայունության միջին ցուցանիշով առանձնանում են հիմնականում հրաբխանստվածքային  ապարները,  որոնք  ներկայացված  են  տուֆերով,  տուֆաբրեկչիյաներով,  տուֆաավազաքարերվ,  ավազաքարերով,  կրաքարերով,  մերգելներով,  արգիլիտներով,  կվարցիտներով,  պորֆիրիտներով,  պիրոկլաստներով և այլն։
 Իրենց լեռնատեխնիկական հատկություններով այս ապարները համապատասխանում են ժայռային և կիսաժայռային գրունտներին, և հետևաբար, 
սեյսմիկ հատկություններով դրանք համընկնում են միջին գրունտներին, որոնց 
կարելի է վերագրել ելակետային սեյսմիկ ինտենսիվությունը, որը, կախված այդ 
գրունտներով տեղամասերի և պոտենցիալ օջախի միջև եղած հեռավորությունից, գնահատվում են 8-9 և 9 բալ։
Ոսումնասիրվող  տարածքում  ուժեղ  կայունությամբ  առանձնանում  են 
միոցեն-պլիոցենի և չորրորդականի հրաբխային առաջացումները, որոնք ներկայացված են բազալտներով, անդեզիտա-բազալտներով, անդեզիտներով և դացիտներով։
  Դրանք  հիմնականում  տարածված  են  Արագածի,  Արայի  լեռան  և 
Գեղամա  էֆֆուզիվ  հրաբխականության  շրջաններում։
  Սեյսմիկ  հատկություններով այդ ապարները համապատասխանում են առաջին կարգի գրունտներին, 
հետևաբար ելակետային սեյսմիկ ինտենսիվությունը նրանց տարածման շրջաններում իջեցվում է 1 բալով և գնահատվում է 8 բալ։
Թույլ կայունությամբ ապարները ներկայացված են միոցեն-պլիոցենի հրաբխածին-նստվածքային ապարներովˋ կավեր, ավազաքարեր, պեմզային ավազներ,  տուֆաավազաքարեր,  ավազախառն  կավեր,  գլաքարեր։
Այս  ապարների 
սեյսմիկ  հատկությունները  համապատասխանում  են  երրորդ  կարգի  գրունտների  ցուցանիշներին,  հետևաբար  նրանց  տարածման  շրջաններում  սպասվող 
սեյսմիկ ինտենսիվությունը պետք է բարձրացվի 1 բալով և հավասարեցվի 9-10 
բալի։
Ուսումնասիրվող տարածքում առանձնացվել են նաև այնպիսի շրջաններ, 
որոնց գրունտային պայմանները սեյսմիկ բնութագրերով համապատասխանում 
են  IV  կարգի  գրունտներին։
  Դրանք  ներկայացված  են  հիմնականում  չորրորդական դելյուվիալ-պրոլյուվիալ, ալյուվիալ-պրոլյուվիալ, ալյուվիալ-լճային 
առաջացումներովˋ ավազներ, կավավազներ, կավեր և գլաքարեր շատ թույլ կայունությամբ։
  Եղվարդի  ջրամբարի  տարածքի  որոշ  հատվածներ  ևս  ներկայացված են այդպիսի գրունտներով, ինչից հետևում է, որ այստեղ անհրաժեշտ է 
ցուցաբերել  առանձնահատուկ  մոտեցում,  այսինքն՝  ելակետային  սեյսմիկ  ինտենսիվությունը 1 բալով ավելացնելուց բացի, պլանավորել նաև շինարարական 
տեղամասի  լրացուցիչ  ինժեներական  նախապատրաստման  աշխատանքներˋ 
որոշակի հզորությամբ գրունտների հեռացում, հակաֆիլտրացիոն միջոցառումներ, տոփանում և այլն։
Այսպիսով, կատարված աշխատանքը ցույց տվեց, որ մանրամասն սեյսմիկ 
շրջանացման խնդիրների լուծման գործում առաջնահերթ նշանակություն ունեն 
տարածաշրջանի խորքային կառուցվածքի ուսումնասիրությունը և հնարավոր 
օջախային  գոտիների  անջատումը։
  Այդ  գոտիներից  սպասվող  երկրաշարժերի 
իրական պոտենցիալի գնահատման համար անհրաժեշտ է ցուցաբերել համալիր մոտեցումˋ օգտագործելով ոչ միայն սեյսմավիճակագրական և պալեոսեյսմոերկրաբանական  տվյալները,  այլև  բոլոր  հնարավոր  տեսական  և  էմպիրիկ 
կապերը։
Մանրամասն  սեյսմիկ  շրջանացման  արդյունքում  առանձնացված 
շրջանները  պետք  է  հնարավորինս  ամբողջական  արտահայտեն  այն  բնական 
իրավիճակը, որն իրական ազդեցություն է թողնում սեյսմիկ ազդեցության մակարդակի վրա, հետևաբար ՄՍՇ-ն պետք է իրականացվի կոնդիցիոն ինժեներաերկրաբանական հիմքի վրա։
Գ ր ա կ ա ն ո ւ թ յ ո ւ ն  
5.  Научно-технический отчет։
 Геолого-геофизические условия очаговой зоны Спитакского 
осыпей на территории Армянской ССР / под.ред. А.Т. Асланяна. Ереван։
