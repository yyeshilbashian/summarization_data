ՅՈՒՆԻՍԵՖ-ի տվյալներով ամբողջ աշխարհում կան ԿԱՊԿՈՒ
շուրջ 93 միլիոն երեխա։
 Եթե ոչ ԿԱՊԿՈՒ երեխաների 13%-ը չի հաճախում դպրոց, ապա ԿԱՊԿՈՒ երեխաների մոտ 50%-ը։
 Այսպիսով՝
ԿԱՊԿՈՒ ավելի մեծ թվով երեխաներ են զրկված հավասար կրթություն
ստանալու իրավունքից։
[1]
Թերեւս, ներառական կրթությունն ամենաարդյունավետ միջոցն է
բոլոր երեխաներին կրթության հավասար հնարավորությամբ ապահովելու համար։
Ներառական կրթությունը ենթադրում է բոլոր երեխաների՝ եւ՛
ԿԱՊԿՈՒ, եւ՛ ոչ ԿԱՊԿՈՒ, միեւնույն դպրոցում եւ դասարանում կրթվելը։
455ՄԱՆԿԱՎԱՐԺՈՒԹՅՈՒՆ
ՅՈՒՆԻՍԵՖ-ի աջակցմամբ Հայաստանը պլանավորել է մինչեւ
2025 թվականի օգոստոսի 1-ը անցում կատարել համընդհանուր ներառական կրթության, որն էլ կարգավորվում է համապատասխան օրենքներով։
Միջազգային՝
 Երեխաների իրավունքների կոնվենցիան 1989 [2]
 Հաշմանդամությամբ անձանց իրավունքների մասին ՄԱԿ-ի
կոնվենցիան 2006 [3]
 Կրթությունը բոլորի համար համաշխարհային հռչակագիրը [4]
 Սալամանկայի հռչակագիր 1994 [5]
 ՅՈՒՆԵՍԿՕ-ի կրթության մեջ խտրականությունների դեմ կոնվենցիա 1996թ. [6]
 Մինչեւ 2030 թվականը կայուն զարգացման օրակարգ 2015 [7]
Տեղական՝
 ՀՀ Սահմանադրություն – հոդված 35 – յուրաքանչյուր քաղաքացի ունի կրթության իրավունք [8]
 ՀՀ օրենքը երեխայի իրավունքների մասին, հոդված 11 [9]
 ՀՀ Կրթության մասին օրենք, հոդված 19, կետ 3 [10]
Ներառական կրթության համընդհանուր սկզբունքները հետեւյալն են՝
 Ներառական կրթությունը ենթադրում է համակարգի, եւ ոչ թե
երեխայի հարմարեցում
 Ներառումը երեխաներին հնարավորություն է տալիս կրթություն ստանալ իրեց ընտանիքներում՝ առանց ընտանիքից
կտրվելու հաճախելով մոտակա դպրոոցը
 Ներառական կրթությունը կարող է նպաստել բոլորի կրթության
որակի բարձրացմանը
Համընդհանուր ներառական կրթության ներդրումը իր հետ առաջ
է բերում հետեւյալ մարտահրավերները՝
 մանկավարժահոգեբանական ծառայություններ մատուցող
մասնագետների փորձառության պակաս
 առարկայական ուսուցիչների դասավանդման մեջ ներառական
մոտեցումների, մեթոդների պակաս
 տնօրինության կողմից դպրոցներում ներառման գործընթացի
արդյունավետ կազմակերպում
 ներառականության գաղափարի սխալ ընկալում
456ՄԱՆԿԱՎԱՐԺՈՒԹՅՈՒՆ
 Ֆիզիկական միջավայրի ոչ համարժեք պայմաններ։
«Կրթական հետազոտությունների եւ խորհրդատվությունների
կենտրոնի» կողմից 2013թ. առաջին վեց ամսվա ընթացքում ՀՀ-ի 5 թիրախային մարզերում գործող ընտրանքային 34 ներառական դպրոցներում կատարվել է ներառական կրթության գնահատում, պարզելու համար, թե որքանով է Հայաստանը պատրաստ անցում կատարելու համընդհանուր ներառական կրթության։
 Գնահատման արդյունքում եկել
են եզրահանգման, որ ՀՀ-ում ներառական կրթության մոդելն իր բոլոր
գործառույթներով ավելի շատ նման է ինտեգրված ուսուցման։
 Գնահատվել է ինչպես ԿԱՊԿՈՒ երեխայի, այնպես էլ նրա ծնողների ու ուսուցիչների հետ բազմամասնագիտական թիմի աշխատանքը։
 Գնահատող թիմը եկել է այն եզրակացությանը, որ արդյունքներն այնքան էլ
գոհացուցիչ չեն եւ այդ կերպ ՀՀ-ը համընդհանուր ներառական կրթության անցնելու պատրաստ չէ։
 Նաեւ գնահատող թիմը առաջարկություններ է ներկայացրել կապված ինչպես ֆիզիկական ու նյութատեխնիկական չափանիշների, այնպես էլ ԿԱՊԿՈՒ երեխաների ռացիոնալ
գնահատման ու արդյունքների վերահսկման ուղղությամբ։
 [13]
Սակայն, ցավոք, այս գնահատման ժամանակ անտեսվել է ներառական կրթության անցման հոգեբանական գործոնը։
Այժմ տեսնենք, թե ինչ է կատարվում այս ուղղությամբ Հայաստանում այսօր։
Արդեն ԿԳՄՍՆ-ի անմիջական մասնակցությամբ համապատասխան կառույցների կողմից կատարվում են համալիր միջոցառումներ՝
միջավայրի հարմարեցումներ, ուսուցիչների ներառող դասավանդման
վերապատրաստումներ, մանկավարժահոգեբանական կենտրոնների
կողմից տրամադրվող ծառայություններ։
 [14]
Մասնավորապես՝ 2019 թ. սեպտեմբերից ՀՀ ԿԳՄՍՆ նախաձեռնությամբ եւ ՄԱԿ-ի մանկական հիմնադրամի ֆինանսավորմամբ «Դասավանդի՛ր, Հայաստան» կրթական հիմնադրամը իրականացրեց «Ուսուցիչների՝ ներառող դասավանդման վերապատրաստման կարողությունների զարգացման» ծրագիրը։
 [15] Արդյունքում ընտրված 60 մենթորները իրականացրին վերապատրաստումներ եւ մենթորական աջակցություն Երեւանում, Արագածոտնի եւ Շիրակի մարզերում։
 Այսօր
արդեն մեկնարկել է վերապատրաստումների երկրորդ փուլը։
 Մյուս
մարզերում վերապատրաստումներ են իրականացնում Մանկավարժա457ՄԱՆԿԱՎԱՐԺՈՒԹՅՈՒՆ
հոգեբանական աջակցության կենտրոնները։
 Վերապատրաստողների
եւ մենթորների խումբը աշխատում են ուսուցիչների հետ՝ սովորեցնելով
համընդհանուր ներառմանը վերաբերող մի շարք հարցեր՝ սկսած
ԿԱՊԿՈՒ երեխայի կարիքի գնահատումից, մինչեւ նրա հետ աշխատանքի մեթոդներն ու ռազմավարությունները։
 Այսինքն, ուսուցիչներին
համապատասխան գործիքներով զինելու գործընթացն ընթացքի մեջ է
եւ Հայաստանը փուլ առ փուլ անցում է կատարում համընդհանուր ներառական կրթության ծրագրի իրագործմանը։
 [12] Սակայն, ԿԱՊԿՈՒ
երեխային հատուկ դպրոցից հանրակրթական դպրոցներ՝ նոր բարենպաստ կրթական միջավայր տեղափոխելուց եւ ուսուցիչներին համապատասխան մեթոդաբանությունից պակաս կարեւոր չէ հանրակրթական դպրոցներում սովորողների, նրանց ծնողների, եւ ընդհանրապես
հասարակության դիրքորոշումն այս հարցում, որն էլ, անշուշտ, իր անմիջական ազդեցությունն ունի գործընթացի հաջող կամ անհաջող իրականացման գործում։
 Այսինքն, ինչ է ստացվում՝ ներառական կրթությունը դիտարկվում է որպես միայն մասնագիտական խնդիր, եւ դրան
վերաբերող նախապատրաստական բոլոր աշխատանքները, քննարկումները իրականացվում են բացառապես նեղ մասնագետների շրջանում։
 [14] Այսինքն, անտեսվում են ոչ ԿԱՊԿՈՒ երեխաների եւ նրանց
ծնողների կարծիքները։
 Այլ կերպ ասած, անտեսվում է տիրույթը՝ սկսած
համայնքից, վերջացրած դպրոցի բոլոր աշխատակիցներով, ոչ
ԿԱՊԿՈՒ երեխաներով ու նրանց ծնողներով։
Միջավայրը, անշուշտ, կարող է նպաստել ներառական կրթության
քաղաքականության հաջող իրականացմանը։
Միջազգային փորձը ցույց է տալիս, որ եթե նախապատրաստական աշխատանքներ չտարվեն աշակերտների ծնողների հետ, դա կարող է խոչընդոտել ներառմանը եւ խանգարել հետագա բնականոն աշխատանքներին։
Ներառական կրթության պրոֆեսոր Մարա Սապոն-Շեվինը ուուցիչներին խնդրել է դասերի ժամանակ օգտագործել գրքեր, որոնք
գրված են եղել ԿԱՊԿՈՒ երեխաների մասին, որպեսզի կրթեն ոչ
ԿԱՊԿՈՒ երեխաներին, ձեւավորելով համապատասխան վերաբերմունք իրենց համադասարանցիների հանդեպ։
 Առաջարկի նպատականերից են եղել նաեւ նվազեցնել նախապաշարմունքները ԿԱՊԿՈՒ երեխաների մասին եւ թույլատրել հաշմանդամություն ունեցող երեխանե458ՄԱՆԿԱՎԱՐԺՈՒԹՅՈՒՆ
րին մուտք գործել դպրոց, որպես կրթության լիիրավ անդամներ։
 Սակայն, Սապոն-Շեւինի առաջարկությունը լայն ուշադրության չի արժանացել։
Ներառական կրթության խնդիրը հուզել է այդ ոլորտի այլ մասնագետների, եւ էքսպերտներ Մոնսոնը եւ Շարթլեֆը 1979 թվականին հետազոտություն են կատարել ոչ ԿԱՊԿՈՒ երեխաների շրջանում, պարզելու համար, թե ինչ ազդեցություն է ունենում վերջիններիս իրազեկվածությունը ԿԱՊԿՈՒ երեխաների հանդեպ դիրքորոշման փոփոխության վրա։
 Մասնագետների հետ ոչ ԿԱՊԿՈՒ երեխաները դիտել են
ֆիլմ քառակի ֆոկոմելիա (վերջույթների թերզարգազվածություն, երբ
չորս վերջույթները բացակայում են) ունեցող երեխայի վերաբերյալ, այնուհետեւ ունեցել են լսարանային քննարկում մասնագետների հետ։
Արդյունքում ոչ ԿԱՊԿՈՒ ավելի մեծ թվով երեխաներ են նշել, որ կցանկանան այդպիսի խնդիրներով ընկեր ունենալ, քան մինչեւ ֆիլմի դիտումն ու քննարկումը։
 Մեկ տարվա մոնիթորինգը ցույց է տվել, որ արդյունքը մեկ տարի պահպանվել է։
 Նաեւ արդյունքն ավելի զգալի է եղել
այն դասարաններում, որտեղ ուսուցիչը ֆիզիկական արատներ ունեցող երեխաների խնդիրների մասին է խոսել։
 [11]
Այս փորձի արդյունքում պարզ է դառնում, որ անհրաժեշտ է նախ
կազմել համապատասխան նյութեր, եւ մինչեւ ներառական կրթության
անցնելը ոչ ԿԱՊԿՈՒ երեխաների հետ անցկացնել ինֆորմացիոն եւ հոգեբանական նախապատրաստական աշխատանքներ։
ՈՒսումնասիրելով միջազգային փորձը հասկանալի է դառնում, որ
նախքան ներառական կրթության անցնելը անհրաժեշտ է՝
1. Մասնագիտական թիմի կողմից, օգտագործելով տարբեր մեթոդներ եւ ռեսուրսներ, իրազեկման եւ հոգեբանական դասընթացներ
անցկացնել
 բոլոր համայնքներում
 ոչ միայն մանկավարժների, այլ նաեւ դպրոցի ողջ անձնակազմի
շրջանում
 ներառվող դասարանի ծնողների հետ՝ անհատապես
 ոչ ԿԱՊԿՈՒ համադասարանցիների շրջանում։
2. Այն համայնքներում, որտեղ արդեն ներառական կրթություն իրականացվում է, կատարել հետազոտություններ եւ համապատասխան
բարելավման միջոցառումներ։
459ՄԱՆԿԱՎԱՐԺՈՒԹՅՈՒՆ
3. Վերանայել կրթության բովանդակությունը, դասագրքերն ու ուսումնաօժանդակ նյութերը, որոնց միջոցով իրականացվում են գիտելիքների հաղորդումը, կարողությունների ու հմտությունների ձեւավորումը, որն էլ հիմք է նախապատրաստում համապատասխան վերաբերմունքի ու վարքագծի դրսեւորման համար։
4. Ռեսուրսներ /գրքեր, ֆիլմեր, բրոշյուրներ, տեսահոլովակներ/
տրամադրել դպրոցներին՝ լսարանի իրազեկվածության եւ նախատրամադրվածության բարձրացման նպատակով։
5. Ռեսուրսների պարտադիր օգտագործման եւ դրանց արդյունավետության մասին հաշվետվություններ պահանջել դրանք տնօրինողներից։
ԿԱՊԿՈՒ աշակերտին դպրոցը, մասնավորապես, նրա հետ աշխատող ուսուցիչները, մասնագիտական թիմը եւ համադասարանցիները պետք է ցուցաբերեն ակադեմիական, ֆիզիկական, հասարակական
եւ հոգեբանական աջակցություն։
Հաղորդակցումը եւ աջակցությունը, որ ԿԱՊԿՈՒ երեխան կարող
է ստանալ իր հասակակիցներից եւ շրջապատող աշխարհից, նրա համար կստեղծի ֆիզիկական, մտավոր, հոգեբանական առողջ միջավայր, որն էլ կդյուրացնի ներառումը։
Այսպիսով, առաջարկվում է մինչեւ համընդհանուր ներառական
կրթության անցնելը կատարել վերը նշված նախապատրաստական աշխատանքները, դրանով իսկ նպաստելով արդյունավետ ներառմանը։
