20-րդ դարի գրատպության պատմությունը հայ պատմագիտության թերի ուսումնասիրված հինախնդիրներից է։
  Ասվածը վերաբերում է նաեւ Հայաստանի Առաջին Հանրապետության շրջանի տպագրության պատմությանը։
  Խորհրդահայ ուսումնասիրողները ՀՀ օրոք հրատարակված գրքերն ուսումնասիրության առանձին խնդիր չեն դարձրել։
  Այնինչ, միայն Հայաստանի ազգային գրադարանի կողմից վերջին տասնամյակում հրատարակված «Հայ գիրքը 1901-1920 թվականներին» եւ «Հայ գիրքը 1921-1930 թվականներին» մատենագիտական ցանկերի ուսումնասիրությունից տեսնում ենք, որ թղթի պակասի եւ տպագրական գործի անմխիթար դրության պայմաններում Առաջին հանրապետության օրոք (նկատի ունենք նաեւ Լեռնահայաստանը) հրատարակվել է շուրջ վեց տասնյակ գիրք 1 ։
  Սա եւս ճշգրիտ տվյալ չէ։
 Չմոռանանք, որ նշյալ մատենագիտական ցանկերում արտացոլված է միայն հայալեզու գրականությունը, իսկ Հայաստանում հրատարակված ռուսալեզու գրականության մատենագիտական ցանկեր կազմված չեն, ռուսալեզու գրքերը չեն ուսումնասիրվել։
  Կարող ենք վստահեցնել, որ 1918-1921 թթ. հրատարակված որոշակի թվով գրքեր ու թերթեր ՀՀ գրադարաններում ու արտերկրի կենտրոններում չեն պահպանվել, ինչի պատճառով էլ ՀԱԳ-ի մատենագիտական ցանկերն ամբողջական չեն։
  Հայաստանի ազգային արխիվում ուսումնասիրություն կատարելիս մեզ հանդիպել են նշյալ ցանկերում չներառված Հետազոտությունը կատարվել է ՀՀ ԿԳՆ ԳՊԿ-ի տրամադրած ֆինանսավորմամբ` 16YR-6A057 ծածկագրով գիտական թեմայի շրջանակներում։
 Հայ գիրքը 1901-1920 թվականներին, կազմողներ՝ Օ. Գյուլումյան, Ա. Ադամյան, Ս. Թադեւոսյան, Ա. Սավալյան, Մ. Սողոմոնյան, Ա. Սահակյան, Երեւան, 2007, էջ 563624, Հայ գիրքը 1921-1930 թվականներին, կազմողներ՝ Օ. Գյուլումյան, Ս. Գրիգորյան, Երեւան, 2012, էջ 1-22։
 426ՊԱՏՄՈՒԹՅՈՒՆ գրքերի մասին տեղեկություններ։
  Այսպես. մեր կողմից հայտնաբերված փաստաթղթերից մեկում տեղեկություն կա 1924 թ. դեկտեմբերին Հայաստանի Հեղափոխական թանգարանում 1919 թ. Երեւանում հրատարակված «Սգապսակ Արամի» խորագրով գրքի առկայության վերաբերյալ 2 , որը նվիրված է եղել ՀՀ փաստացի հիմնադիր, ներքին գործերի անդրանիկ նախարար Արամ Մանուկյանի (1879-1919) հիշատակին։
  Նշյալ հրատարակությունը ոչ միայն այժմ ՀՀ գրադարաններում չկա, այլ նաեւ հիշատակված չէ Հայ գրքի մատենագիտական ցանկերում։
 1918 թ. մայիսին Հայաստանի անկախացումից հետո կառավարությունը հայտարարեց տպագրության եւ մամուլի նկատմամբ քաղաքականության խնդրում ժողովրդավարական մոտեցումներ որդեգրելու մասին։
  Այս բնագավառում ՀՀ-ում կիրառվում էին Համառուսաստանյան Ժամանակավոր կառավարության՝ տվյալ ժամանակի համար առաջադիմական իրավական ակտերը։
  Այդուհանդերձ, իշխանությունները միշտ չէ, որ հետեւում էին հայտարարած պարտավորություններին 3 ։
 ՀՀ շրջանում հրատարակչական բնագավառը գտնվում էր ներքին գործերի նախարարության իրավասության ներքո։
  Կառավարության անունից ՆԳՆ-ն հարաբերություններ էր պահպանում տպարանների եւ թերթերի խմբագրությունների հետ, հրահանգներ տալիս նրանց, թույլատրում կամ կասեցնում մամուլի միջոցի հրատարակությունը, գրքերի տարածումը, հսկում էր, որ տպարանները հակապետական, քայքայիչ բնույթի կոչեր, թռուցիկներ չտպագրեին։
  Այդուհանդերձ, միշտ չէ, որ նախազգուշական միջոցառումները հաջողություն էին ունենում։
 Հանրապետության անկախության առաջին ամիսներին (ընդհուպ 1919 թ. գարունը) պետության կողմից տպագրության նկատմամբ վերահսկողություն եւ գրաքննություն իրականացնելուն առնչվող ակնառու փաստեր մեզ հայտնի չեն։
  Իրադրությունը, սակայն, փոխվեց ՀՀ ներքին իրավիճակի կայունացմանը զուգընթաց եւ, հատկապես, 1919 Հայաստանի ազգային արխիվ (ՀԱԱ), ֆ. 122, ց. 1, գ. 259, թ. 118 եւ շրջ.։
 Սուքիասյան Հ. Կ., Մամուլի պետական վերահսկողությունը եւ գրաքննությունը Հայաստանի Հանրապետությունում (1918-1920 թթ.), «Լրաբեր հասարակական գիտությունների», 2015, N 3, էջ 63-77։
 427ՊԱՏՄՈՒԹՅՈՒՆ թ. հունիսի 21-23-ին կայանալիք խորհրդարանական ընտրությունների նախապատրաստական շրջանում եւ հաջորդ ամիսներին, երբ քաղաքական կուսակցությունների միջեւ ակտիվ պայքար ծավալվեց։
 1919 թ. մայիսի 26-ին ՀՀ կառավարությունը ներքին գործերի նախարարին լիազորեց Պառլամենտի ընտրությունները կազմակերպող կենտրոնական ընտրական հանձնաժողովի աշխատանքների համար անհրաժեշտության դեպքում թուղթ եւ տպարաններ բռնագրավել 4 ։
  Ամենայն հավանականությամբ սա պայմանավորված էր մի շարք քաղաքական ուժերի (Հայ ժողովրդական կուսակցության, հայ սոցիալդեմոկրատների, բոլշեւիկների) կողմից խորհրդարանական ընտրությունները բոյկոտելու հանգամանքով։
  ՀՀ ղեկավարները մտավախություն ունեին, թե տպարանների տերերը կամ բանվորները կարող են անակնկալ գործադուլ կազմակերպել` ձախողելով քվեաթերթիկների տպագրման գործը։
  Կարեւոր խնդիր էր նաեւ անհրաժեշտ թղթի պահեստավորումը։
  Փաստենք. 1918-1920 թթ. թղթի սուր կարիք կար, թուղթն ընդգրկված էր այն ապրանքների ցուցակում, որոնց արտահանումը ՀՀ-ից արգելված էր 5 ։
 Արխիվային եւ հրատարակված փաստաթղթերի, մամուլի եւ հուշագրությունների ուսումնասիրությունից ակնհայտ է դառնում, որ ՀՀում «արգելված գրականությանը» վերաբերող օրինակները քաղաքական բնույթ ունեն։
  Դրանց հիմնական մասը վերաբերում է հայ բոլշեւիկների հրատարակություններին։
 Բանն այն է, որ հայ բոլշեւիկներն իրենց ընկալած դասակարգային պայքարի անիրական հեռանկարները գերադասում էին ազգային շահերից ու ձգտումներից։
  1919 թ. ամռանը ՀՀ իշխանության մարմիններում, զինվորականների եւ բնակչության շրջանում վրդովմունք առաջացրեց Հայաստանի երիտասարդ բոլշեւիկների գործունեությունը։
 Նշենք, որ 1919 թ. ապրիլին Երեւանում ստեղծվել էր Երիտասարդ սոցիալիստ-ինտերնացիոնալիստների «Սպարտակ» միությունը, որը մայիսին վերանվանվեց Երեւանի երիտասարդ կոմունիստների «Սպարտակ» կազմակերպության (նախագահ` Ղուկաս Ղուկասյան, քարտուղար` Աղասի Խանջյան)։
  Կազմակերպության անդամները 1919 թ. ամՀայաստանի Հանրապետության կառավարության նիստերի արձանագրություններ. 1918-1920 թթ., Երեւան, 2014, էջ 203։
 ՀԱԱ, ֆ. 199, ց. 1, գ. 131, թ. 36։
 428ՊԱՏՄՈՒԹՅՈՒՆ ռանը գաղտնի պայմաններում հակապետական բովանդակությամբ երկու թռուցիկ տպագրեցին եւ տարածեցին Երեւան քաղաքի փողոցներում, զորամասերում, հանրապետության քաղաքային եւ գյուղական բնակչության շրջանում։
 Առաջին թռուցիկը տարածվել է հունիսի 21-23-ին կայանալիք խորհրդարանական ընտրությունների նախօրեին։
  Նշյալ կոչում քննադատվում էին «բուրժուական» Հայաստանի պետական համակարգն ու կուսակցությունները։
  Այն վերջանում էր այսպես. «Կորչի՛ իմպերիալիզմը, կորչի՛ պառլամենտարիզմը, կեցցե՜ խորհրդային իշխանությունը, կեցցե՜ կոմունիզմը» 6 ։
  «Սպարտակ»-ի անդամները հաջորդ թռուցիկը տարածեցին հուլիս ամսին, երբ ՀՀ բանակը Բեյուք-Վեդիի շրջանում զբաղված էր թուրք-թաթարական հակապետական խռովությունները ճնշելու գործով։
  Հիշյալ թռուցիկում, որի հեղինակը հայտնի հեղափոխական Արշավիր Մելիքյանն էր, հայ զինվորներին կոչ էր արվում զինվորական հրամանատարության կարգադրություններին ենթարկվելու, «թուրք աշխատավոր եղբայրների» դեմ կռվելու փոխարեն պայքարի դուրս գալ հանրապետության իշխանությունների դեմ 7 ։
 Վերջին կոչը մեծ արձագանք ունեցավ։
  Եթե նախորդը Ներքին գործերի նախարարությունն անուշադրության մատնեց, ապա այս անգամ «Սպարտակ»-ի երկու տասնյակ անդամներ ձերբակալվեցին եւ մի քանի օրով բանտարկվեցին։
  Երիտասարդներից երկուսը` Աղասի Խանջյանը եւ Հարություն Հասրաթյանը, շուրջ երկու ամիս բանտարկված մնացին, մինչեւ, ինչպես ՆԳ նախարար Ա. Գյուլխանդանյանն էր մի քանի ամիս անց նշում, «մեղա եկան, զղջացին իրենց արածը եւ ստորագրություն տվին, որ ոչ մի նմանօրինակ հակապետական քայլ չեն անի» 8 ։
 Մեզ հայտնի հաջորդ օրինակը 1919 թ. սեպտեմբերի 9-16-ը Երեւանում կայացած Հայ ժողովրդական կուսակցության երկրորդ համագումարում ընդունված «Քաղաքական մոմենտի մասին» բանաձեւն է, ուր խստորեն քննադատվում էր ՀՀ իշխանությունների ու իշխող Սպարտակ. 1917-1920, հուշեր եւ վավերագրեր, Երեւան, 1935, էջ 174-177։
 Նույն տեղում, էջ 17-19, 33-34, 67, 79-81, 86-87, 98-100։
 ՀԱԱ, ֆ. 198, ց. 1, գ. 64, թ. 4 շրջ.։
  Հասկանալի է, տարիներ անց այս իրադարձությունների մասին գրած հուշերում Ա. Խանջյանը «մոռացել է» հիշատակել մեղա գալու մասին (Սպարտակ. 1917-1920, հուշեր եւ վավերագրեր, էջ 18-19)։
 429ՊԱՏՄՈՒԹՅՈՒՆ կուսակցության` Հ. Յ. Դաշնակցության, գործունեությունը եւ պահանջ դրվում ցրել ՀՀ խորհրդարանն ու կառավարությունը։
  Բանաձեւը թռուցիկի տեսքով բազմացվեց քաղաքի «Լույս» տպարանում (այստեղ էր տպագրվում նաեւ ՀԺԿ-ի «Ժողովուրդ» պաշտոնաթերթը) եւ տարածվեց` դժգոհություն առաջացնելով իշխանությունների շրջանում։
  Ներքին գործերի նախարար Աբրահամ Գյուլխանդանյանի կարգադրությամբ սեպտեմբերի 19-ի առավոտյան խուզարկություն կատարվեց «Ժողովուրդ» թերթի խմբագրատանը եւ բռնագրավվեցին Բանաձեւի տպագրված օրինակները։
  Փակվեց նաեւ «Լույս» տպարանը։
  Այնուհետեւ ներքին գործերի նախարարը հատուկ կարգադրություն արեց տպարանի կառավարչին` «հակապետական գրություններ» չտպելու մասին 9 ։
  Միայն տպարանատիրոջ կողմից հակակառավարական նյութեր չտպագրելու մասին պարտավորագրի ստորագրումից հետո տպարանը վերաբացվեց։
  Սեպտեմբերի 24-ից վերսկսվեց նաեւ «Ժողովուրդ» թերթի տպագրությունը 10 ։
  Սա ՀՀ օրոք հրատարակչական բնագավառի բիրտ վերահսկողության աննախադեպ փաստ էր, ինչը հիմնովին հակասում էր այդ կարգադրությունը կատարած կառավարության հայտագրի տառին եւ ոգուն։
 ՀՀ իշխանություններին առանձնապես մտահոգում էր հայ բոլշեւիկների կողմից հակապետական գրականության տարածումը։
 1919 թ. սեպտեմբերի 9-ին ՀՀ կառավարությունը Ներքին գործերի նախարար Ա. Գյուլխանդանյանին հանձնարարեց «վնասակար տարրերին» Հայաստանից արտաքսելու մասին օրինագիծ մշակել 11 ։
  Բանն այն է, որ հատկապես 1919 թ. գարնանից սկսած ՀՀ էին տեղափոխվում Վրաստանում եւ Ադրբեջանում հալածվող հայ կոմունիստները` իրենց գործունեության համար պարարտ հող փնտրելով հայկական պետությունում, ուր կուսակցական պատկանելության համար հալածանքներ չկային։
  Հանրապետությունում բոլշեւիկների գործունեությունը նոր թափ ստացավ 1919 թ. սեպտեմբերին Երեւանում կայացած Հայաստանի կոմունիստական կազմակերպությունների առաջին «Հայաստանի ձայն», Երեւան, 22 սեպտեմբերի 1919, N 1, ՀԱԱ, ֆ. 201, ց. 1, գ. 39, թ. 113։
  Տե՛ս նաեւ` Հակոբյան Ա. Մ., Հայաստանի խորհրդարանը եւ քաղաքական կուսակցությունները (1918-1920 թթ.), Երեւան, 2005, էջ 210-211։
 «Ժողովուրդ», Երեւան, 24, 26 սեպտեմբերի 1919, N 104, 105։
 Հայաստանի Հանրապետության կառավարության նիստերի արձանագրություններ, էջ 294-295։
 430ՊԱՏՄՈՒԹՅՈՒՆ խորհրդակցությունից հետո, երբ ստեղծվեց ՌԿ(բ)Կ Հայաստանի կոմիտեն (Արմենկոմ) 12 ։
 ՀՀ կառավարության հանձնարարությամբ ՆԳՆ-ն 1919 թ. դեկտեմբեր – 1920 թ. փետրվարին Երեւանում, Ալեքսանդրապոլում ու Դիլիջանում ձերբակալեց մի շարք ակտիվ բոլշեւիկների (Սարգիս Կասյան, Ասքանազ Մռավյան, Նիկոլայ Պանֆիլով, Սարգիս Խանոյան, Հայկ Յաղուբյան, Մուշեղ Աղայան եւ ուրիշներ)։
  Սոցիալիստ-հեղափոխականների խմբակցության առաջարկով ձերբակալվածների հարցը մանրամասն քննարկվեց Հայաստանի պառլամենտի 1920 թ. փետրվարի 20-ի նիստում։
  Նիստի սղագրությունից պարզվում է, որ ձերբակալվածները մեղադրվում էին «հանցագործ գրականություն» տարածելու, զորքի մեջ քարոզչություն կատարելու եւ թռուցիկներ տարածելու, թուրքերի հետ համագործակցելու մեջ 13 ։
 Այդ «հանցագործ գրականությունը» հայ ճանաչված բոլշեւիկ Սարգիս Կասյանի հեղինակած «Ուր է ելքը» գրքույկն էր, որը վերջինս, «Ս. Ատենյան» ծածկանունով, ՌԿ(բ)Կ Հայաստանի կոմիտեի հանձնարարությամբ գաղտնի պայմաններում փոքր տպաքանակով հրատարակել էր 1919 թ. դեկտեմբերին։
  Հյուսիսային Կովկասի հայ բոլշեւիկ գործիչների նախաձեռնությամբ 1920 թ. այն վերահրատարակվում է հայտնի բոլշեւիկ Սարգիս Լուկաշինի (Սրապիոնյան) հակիրճ առաջաբանով 14 ։
 Գրքում նկարագրվում էր հանրապետությունում տիրող ծանր սոցիալ-տնտեսական դրությունը, կատարվող չարաշահումները, սուր քննադատության էր ենթարկվում Կառավարության ներքին եւ արտաքին քաղաքականությունը։
  Ստեղծված իրավիճակից ելքը համարվում էր դեպի հյուսիս (Խորհրդային Ռուսաստան) ՀՀ դիմաշրջումը եւ խորհրդայնացումը 15 ։
  Ի դեպ, Հայաստանի խորհրդայնացումից հետո` 1922 թ., «Բանվորագյուղացիական գրադարան» մատենաշարով գրքույկը Երեւանում վերահրատարակվել է։
 Գալոյան Գ. Ա., Հերոսական մայիսից-հաղթական նոյեմբեր, Երեւան, 1980, էջ 53-54։
 ՀԱԱ, ֆ. 198, ց. 1, գ. 79, թ. 5-6։
 Կարապետյան Հ. Ն., Մեծ պայքարի մարդիկ. Սարգիս Կասյան, Սահակ Տեր-Գաբրիելյան, Գեւորգ Աթարբեկյան, Երեւան, 1963, էջ 112, 127, Հարությունյան Վ. Ա., Սարգիս Կասյան, Երեւան, 1965, էջ 18։
 Ատենեան Ս. (Կասեան Ս.), Ուր է ելքը, առաջ.՝ Լուկաշինի, Նոր Նախիջեւան, Հայկական գործերի կոմիսարիատի Ռոստով-Նախիջեւանի ճյուղի հրատ., 1920, 84 էջ։
 431ՊԱՏՄՈՒԹՅՈՒՆ Ինչ վերաբերվում է Արմենկոմի` ՀՀ իշխանություններին զայրացրած թռուցիկին, ապա վերջինի ստեղծման առիթ էր հանդիսացել 1920 թ. հունվարի 19-ին Փարիզում Դաշնակից երկրների Գերագույն խորհրդի կողմից Հայաստանի անկախության փաստացի ճանաչումը։
 Այն ցնծությամբ էր ընդունվել Երեւանում եւ մեծ շուքով տոնվել 16 ։
  Նշված թռուցիկում այն միտքն էր անցկացվում, որ ՀՀ անկախությունը թվացյալ է, Հայաստանի բանվորներն ու գյուղացիներն իրական անկախություն կունենան միայն Խորհրդային Ռուսաստանի կարմիր բանակի օգնությամբ Հայաստանում խորհրդային իրավակարգի հաստատումից հետո։
  Այն ավարտվում էր հետեւյալ կոչերով. «Կեցցե՜ Կարմիր բանակը, կեցցե՜ Խորհրդային Ռուսաստանը, կեցցե՜ Խորհրդային Հայաստանը, մահ ժողովրդի տզրուկներին ու թշնամիներին, կեցցե՜ սոցիալիզմը» 17 ։
 1920 թ. մայիսի սկզբին հայ բոլշեւիկների հակապետական ապստամբության բռնկումից հետո պետությունն առավել խստացրեց տպարանների նկատմամբ հսկողությունը։
  ՀՀ Բյուրո-կառավարության մայիսի 6-ի նիստում որոշվեց հանրապետության տարածքում տպարանների բռնագրավման, նրանց նկատմամբ վերահսկողության եւ օգտագործան հարցը վերապահել ՆԳ նախարարի հայեցողությանը 18 ։
  Ավելին, տպարանների նկատմամբ հսկողություն սահմանելու նպատակով ՀՀ ՆԳ նախարարությունը հատուկ կոմիսարներ նշանակեց։
  Այսպես. նախարարի օգնական Ս. Թորոսյանի մայիսի 8-ի հրամանով Երեւանի եւ Էջմիածնի տպարանների կոմիսար նշանակվեց պառլամենտի անդամ, դաշնակցական Ենովք Միրաքյանը։
  Մայիսի 15-ին վերջինին փոխարինեց Սարգիս Պողոսյանը 19 ։
  Բոլշեւիկյան գրականության դեմ պայքարի տեսակետից այս քայլերը որոշ արդյունք տվեցին։
 ՀՀ-ում հատկապես մասնագիտական գրքերի սուր պահանջարկ կար։
  Բանը հասավ նրան, որ ՀՀ կառավարությունը, 1920 թ. հուլիսի 7-ի նիստում քննարկելով երկրից իրավաբանական բնույթի գրքերի Հայոց պատմություն, հ. IV, գիրք I, Երեւան, 2010, էջ 152-153։
 Մայիսյան ապստամբությունը Հայաստանում. 1920-1930 (հիշողությունների եւ դոկումենտների ժողովածու), Երեւան, 1930, էջ 155-157։
 Հայաստանի Հանրապետության կառավարության նիստերի արձանագրություններ, էջ 445։
 ՀԱԱ, ֆ. 201, ց. 2, գ. 151, թ. 2-4։
 432ՊԱՏՄՈՒԹՅՈՒՆ արտահանումն արգելելու հարցը, որոշում ընդունեց արգելել բոլոր տեսակի մասնագիտական գրքերի արտահանումը 20 ։
 Փաստորեն, Ս. Կասյանի «Ուր է ելքը» գիրքը եւ հայ բոլշեւիկների՝ ՀՀ անկախ պետականության դեմ ուղղված թռուցիկները Հայաստանի Հանրապետությունում արգելվեցին, իսկ դրանք տարածողները ձերբակալվեցին։
  Մյուս օրինակը ՀԺԿ-ի «Քաղաքական մոմենտի մասին» բանաձեւի՝ թռուցիկի տեսքով բազմացված օրինակն էր։
  Ինչպես տեսնում ենք, միայն պայմանական կերպով կարելի է խոսել ՀՀ օրոք արգելված գրականության, հատկապե՝ գրքերի մասին։
  Եղած մասնակի դեպքերը, մեկ բացառությամբ, հիմնականում առնչվում են կառավարության ջանքերին՝ հայ բոլշեւիկների հակապետական, պետությունը հիմքից քանդելուն ուղղված քայլերը չեզոքացնելուն։
 ։
