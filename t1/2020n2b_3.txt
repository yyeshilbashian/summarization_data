«Չարենցի  տաղանդը  նման  էր  ալեկոծ  ծովի  վրա  տարուբերվող, 
բարձրացող  նավին,  որը,  այնուամենայնիվ,  տեսնում  է  հեռվից  վառվող 
փարոսը,  գնում  է  դեպի  փափագած  ափերը»  [3],-  այսպիսին  է  Հրանտ 
Թամրազյանի  կարծիքը  Եղիշե  Չարենցի  մասին։
  Եվ  իսկապես, 
հայկական  պոեզիայի  ամենակարկառուն  ներկայացուցիչներից  մեկը՝ 
Չարենցը,  իր  ստեղծագործություններում  ներկայացրած  թեմաները 
երբեմն  շոշափում  է  այնքան  տարբեր  տեսանկյուններից,  որ  դժվար  է 
հավատալ, թե դրանց հեղինակը միևնույն բանաստեղծն է։
 Չնայած դրան՝ 
բանաստեղծի  ձեռագիրը  մատնում  է  իրեն,  և  Չարենցին  հնարավոր  չէ 
շփոթել  ուրիշի  հետ։
  Բանաստեղծի  հախուռն  խառնվածքը  իր 
անդրադարձն  է  գտնում  բանաստեղծություններում՝  առավել  արտահայտված  լինելով  ինչպես  թեմաների,  այնպես  էլ  բանաստեղծական 
ձևերի ու հանգավորման տեսակների բազմազանությամբ։
 Աշխատանքի 
նպատակն  է  ցույց  տալ  Չարենցի  բանաստեղծությունների  առանձնահատկությունները,  հանգերի  ու  հանգավորումների  հետաքրքիր 
ընտրությունը։
  Հոդվածը  կարևոր  է  նրանով,  որ  հանգամանորեն 
ուսումնասիրվում  են  Չարենցի՝  կայուն  ձևերով  գրված  բանաստեղծությունները հիմնականում տաղաչափական տեսանկյունից։
«Գիրք  իմացության»  շարքում  առկա  են  մի  շարք  արևելյան 
բանաստեղծական ձևեր։
 «Այս գրքում նա ի մի բերեց իր տաղաչափական 
բոլոր  որոնումները  և  հասավ  մի  արդյունքի,  որն  անկրկնելի  էր  իր 
հարստությամբ,  համադրականությամբ,  բազմաշերտությամբ  և  միայն 
[2]։
  Շարքը  բացվում  է 
Չարենցին  բնորոշ  ինքնատիպությամբ» 
քառյակներով,  որոնք  Չարենցը  գլխագրել  է 
«Ռուբայիներ»։
  Այս 
քառյակները  թվով  քսանչորսն  են  և  համարակալված  են  հայերենի 
մեծատառերով։
  Թեմատիկ  առումով  քառյակներում  կարելի  է  ներքին 
կապ նկատել։
 Ա-ից մինչև ԺԵ քառյակները [4] իմաստուն լինելու մասին 
են։
  Չարենցը  խոսում  է  երկրորդ  դեմքով։
  Ընդհանրապես,  այս 
քառյակները ուղղված են ինչ-որ մեկին։
 Բայց հարց է առաջանում՝ ու՞մ՝ 
ընթերցողի՞ն,  երևակայական  ունկնդրի՞ն,  թե՞  նույնիսկ  Աստծուն։
  Այս 
խնդրի լուծումը տալիս է Զ քառյակը, որից պարզ է դառնում, որ Չարենցը 
հենց ինքն իր հետ է խոսում․ 
Զ 
Դու Տերյանից սովորեցիր լսել տրտունջը ոգու,Ա՛յն, որ մեր մեջ նվում է միշտ, գանգատվում ու մորմոքում․ 
Բայց արդ՝ քո մեջ ծայր է առնում ա՛յլ մեղեդի մի անվերջ․Թումանյանի հուրն է անշեջ քո կրակը բորբոքում։
Չարենցը  իր  քառյակներում  օգտագործել  է  a-a-b-a  հանգավորում։
Բայց  այս  հանգավորումը  Չարենցի  մոտ  ձեռք  է  բերում  հետաքրքիր 
առանձնահատկություններ։
  Դրանք  առավել  պարզ  տեսնելու  համար 
գրենք  ԺԳ,ԺԴ,ԺԷ  և  ԺԹ  քառյակների  վերջին  բառերը,  որոնք 
«պատասխանատու» են հանգավորման համար․ 
ԺԳ՝ անտես, բանտես, ոգուդ, կաշկանդես, 
ԺԴ՝ անձուկ, կանչում, հաճախ, խանձում, 
ԺԷ՝ հարազատ, բյուրհազար, քարոզում, գազան, 
ԺԹ՝ մեծ, կրկես, ահեղ, մեջ։
ԺԳ 
քառյակի 
աչքի 
հանգավորումը 
որևէ 
առանձնահատկություն  չունի։
  Տվյալ  դեպքում  այն  գրել  ենք  մյուս 
քառյակների  առանձնահատկությունները  ընդգծելու  համար։
  ԺԳ 
քառյակը ունի ճշգրիտ հանգ [5]։
 Ուսումնասիրությունը հետաքրքրանում 
է,  երբ  ուշադրություն  ենք  դարձնում  մյուս  քառյակներին  և  նրանց 
մոտավոր  հանգերին  [5]։
  Մոտավոր  հանգի  դեպքում  հանգ  ստեղծելու 
ընկնող 
համար օգտագործվում են նմանություն ունեցող հնչյուններ կամ իրարից 
տարբեր  հնչյուններ,  որոնք,  դրվելով  ձայնավորների  կողքին,  ստեղծում 
են հանգը։
 ԺԴ քառյակը ևս ունի a-a-b-a հանգավորում․ բայց ինչու՞, եթե 
պարզ  երևում  է,  որ  առաջին  տողը  ունի  –ուկ  վերջնավանկը,  իսկ  նրա 
հետ  հանգավորվող  երկրորդ  և  չորրորդ  տողերը՝  -ում։
  Բանն  այն  է,  որ 
բանաստեղծությունը  հանգավորելու  համար  առաջին  հերթին  պետք  են 
ձայնավորներ։
  Բաղաձայնները  միայն  լրացուցիչ  գեղեցկություն  են 
հաղորդում  և  հանգաստեղծիչ  գործառույթ 
չեն  իրականացնում։
Հետևաբար,  ԺԴ  քառյակում  հանգ  ստեղծելու  բեռը  իրենց  վրա  են 
վերցնում ոչ թե բառավերջի -կ և -մ բաղաձայնները, այլ վերջին վանկերի 
-ու- ձայնավորը։
 Պետք է նշել, որ այս դեպքում հեշտ է օգտագործել իրար 
նման  հնչյուններ։
  Օրինակ՝  ԺԷ  քառյակում  -տ,  -ր,  -ն  հնչյունները 
արտասանության  հանգիստ  տոնայնություն  ունեն։
Այս  տեսանկյունից 
հետաքրքիր  է  ԺԹ  քառյակում  առաջին,  երկրորդ  և  չորրորդ  տողերի 
տողավերջին  բառերի  ընտրությունը՝  մեծ,  կրկես,  մեջ։
  Իհարկե,  առաջին 
հարցը, որ կարող է ծագել, այն է, որ -ծ, -ս և -ջ հնչյունները իրար ոչնչով 
նման  չեն,  և  բանաստեղծությունը  կարելի  էր  կառուցել՝  ընտրելով  այլ 
բառեր։
  Սակայն  այս  հնչյունները  իրար  նման  են  ավելի,  քան  կարելի  է 
պատկերացնել։
 Բանն այն է, որ փոքր երեխաները ծ-ի փոխարեն հենց ս 
կամ  ջ  են  արտասանում։
  Իսկ  տաղանդավոր  բանաստեղծը  հնչյունների 
այս 
որսալ։
  Ուրեմն, 
բանաստեղծությունը  տաղաչափական  այս  տեսանկյունից 
լիովին 
հաջողված գործ է։
նրբությունները 
միանգամից 
կարող 
է 
Հնչյունների  ընտրությունից  բացի  պետք  է  ուշադրություն  դարձնել 
նաև հանգավորմանը, բառերին և դրանց իմաստներին, եթե գործ ունենք 
Չարենցի  նման  բանաստեղծի  հետ։
  Տվյալ  դեպքում  քառյակները 
ստացված  են  նաև  նրա  համար,  որ  բանաստեղծը  մեկտեղել  է  մի  քանի 
կարևոր  հանգամանք։
  Չարենցը  համադրել  է  նման  հնչյունները,  ապա 
գտել  ամենաճշգրիտ  բառը,  որը  ունի  հանգի  համար  կարևոր  հնչյուն  և 
մասնակցում է տողի ու ամբողջ քառյակի իմաստաստեղծմանը։
Չարենցի  բանաստեղծություններում  իրենց  ուրույն  տեղը  ունեն 
իգական  հանգերը,  որոնց  պատճառով  հանգավորման  տեսակը  որոշելը 
բարդանում  է։
  «Հանգն  սկսվում  է  վերջին  շեշտված  ձայնավորից,  ուստի 
վերջին  անշեշտ  ձայնավորով  միայն  կարելի  չէ  հանգ  կազմել.»,-  նման 
դիրքորոշում  ունի  Մ.  Աբեղյանը  Թումանյանի  բանաստեղծությունները 
վերլուծելիս,-Իրար  հետ  հանգակից  չեն,  ինչպես  դրել  է  Թումանյանը, 
«շողերը-ձորը»,  «մութը-Դեբեդը»։
  Դրանք  նույնիսկ  առձայնույթ  չեն 
կազմում։
  Հանգերի  համար  պետք  է  լիներ  շողերը-գիշերը  կամ  ձորըհորը,  այսպես  և՝  մութը  գութը  կամ  Դեբեդը-հետը»  [1]։
  Ասվածը  ավելի 
լավ  պատկերացնելու  համար  տիպիկ  օրինակ  է  «Ռուբայաթ»  շարքի 
երկրորդ քառյակը. 
Քո ամեն ակնթարթը մի սերմ է, 
Որ կրում է իր մեջ իր մահը. 
Բայց հոգին քո -  խնդուն ու անահ է 
Եվ մի՛շտ խանդավառ է ու ջերմ է։
Քառյակի տողերն ունեն միայն իգական հանգեր։
 Կենտրոնանալով 
միայն  վերջին  ձայնավորների  վրա՝  կարող  ենք  ասել,  որ  քառյակը  ունի 
կա՛մ  a-b-a-a,  կա՛մ  a-a-a-a  (հաշվի  առնելով  «ը»  և  «է»  ձայնավորների 
միմյանց  հետ  հանգավորվելու  ունակությունը)  հանգավորում։
  Սակայն, 
հետևելով  Աբեղյանին,  հանգավորումը  որոշելու  համար  ուշադրության 
կենտրոնում  պետք  է  պահել  նաև  նախավերջին  վանկի  ձայնավորները, 
որովհետև  հենց  դրանք  են  շեշտվում։
  Տողերի  նախավերջին  և  վերջին 
ձայնավորները հետևյալն են՝ 
Առաջին տող՝ ե, է, 
Երկրորդ տող՝ ա, ը, 
Երրորդ տող՝ ա, է, 
Չորրորդ տող՝ ե, է։
Բացի  ձայնավորներից՝  օգնության  են  գալիս  նաև  տողավերջին 
բառերը և բաղաձայնները։
 Ինչպես Էդ. Ջրբաշյանն է նշում, կարևորվում 
է հանգի ոչ միայն արտասանական, այլ նաև իմաստային կողմը. «Հանգը 
հաճախ իմաստային զգալի դեր է խաղում։
 Բանաստեղծները ձգտում են 
տողերի  վերջում  դնել  և  հանգավորել  կարևոր  բառերը,  որոնք  կրկնվող 
հնչյունների շնորհիվ ավելի մեծ ուշադրություն են գրավում» [6]։
 Առաջին 
և  չորրորդ  տողերի  «սերմ  է»  և  «ջերմ  է»  բառերը  արտասանությամբ 
համարյա  նույնն  են  (բացառությամբ  միայն  առաջին  բաղաձայնների)  և 
հանգավորվում են իրար հետ։
 Չնայած երրորդ տողը վերջանում է նույն 
ձայնավորով,  ինչ  առաջինը  և 
չորրորդը,  այնուամենայնիվ  այն 
հանգավորվում  է  ոչ  թե  վերջիններիս,  այլ  երկրորդ  տողի  հետ։
  Նախ՝ 
երկու  տողերի  նախավերջին  ձայնավորները  նույնն  են,  և  երկրորդ՝ 
տողավերջին  «մահը»  և  «անահ  է»  բառերը  արտասանությամբ  իրար 
ավելի  մոտ  են  կանգնած։
  Ստացվում  է,  որ  քառյակը  ունի  a-b-b-a  
օղակաձև  հանգավորում։
  Այսպիսով՝  իգական  և  մոտավոր  հանգերի 
միահյուսման  դեպքում  տողերը,  եթե  նույնիսկ  վերջին  վանկում  ունեն 
միևնույն ձայնավորը, կարող են չհանգավորվել իրար հետ։
1926  թվականին  գրված  «Ռուբայաթ»  շարքում  կա  քառասունչորս 
քառյակ։
 Շարքը կոչվում է «Ռուբայաթ», ինչը ռուբայի (քառյակ) [7] բառի 
հոգնակի  ձևն  է  և  նշանակում  է  քառյակներ։
  Առաջին  առանձնահատկությունը, որ միանգամից աչքի է զարնում, տողերի ծավալն է։
 Այս 
շարքում  կան  և՛  կարճ,  և՛  երկար  տողերով  գրված  քառյակներ։
Երկրորդից  մինչև  տասնչորսերորդ  և  քսանյոթերորդ  քառյակները  կարճ 
տողերով են գրված, իսկ մնացածը՝ երկար։
Կարճ  տողերով  գրված  քառյակները  տողերում  ունեն  ութից  տասը 
վանկ։
  Երկար  տողերով  քառյակների  տողերում  վանկերի  թիվը 
տատանվում  է  տասներեքից  քսանի  մեջ։
  Այս  քառյակների  թերևս 
ամենակարևոր  առանձնահատկությունը  այն  է,  որ  առկա  են  իգական 
հանգեր  [5]։
  Նման  հանգեր  կան  և՛  կարճ,  և՛  երկար  տողեր  ունեցող 
քառյակներում։
  Չարենցի  քառյակները,  գրված  լինելով  արական  ու 
իգական  հանգերը  ճշգրիտ  և  մոտավոր  հանգերի  հետ  համադրելու 
միջոցով, ունեն յուրահատուկ հանգավորումներ։
 Այսպիսով՝ II քառյակը 
ունի  a-a-a-a  հանգավորում,  և  բոլոր  տողերը  վերջանում  են  իգական 
հանգով  (սերմ  է,  մահը,  անմահ  է,  ջերմ  է)։
  VII  քառյակում  գործում  է 
օղակաձև հանգավորումը, և տողերից միայն երկրորդն ու երրորդը ունեն 
իգական  հանգ  (հատնումը,  գտնում  է)։
  Իսկ  ահա  XVII  քառյակը,  որ  թեև 
դարձյալ  ունի 
  a-a-b-a  հանգավորում,  բայց  միայն  հանգավորվող 
առաջին, երկրորդ, չորրորդ տողերն ունեն իգական հանգ։
 Այս քառյակի 
մյուս  կարևոր  առաձնահատկությունն  այն  է,  որ  նշված  տողերում 
իգական հանգը միևնույն բառի օգտագործման միջոցով է ստեղծվում։
Նա գնաց ու կրկին եկավ – երեկվա իմ սիրած սիրեկանը, 
Բայց տեսա, որ արդեն չկա – երեկվա իմ սիրած սիրեկանը։
Կանգնած է մի երրո՛րդը դեմս․- այդ նա չէ՛ այլևս, նա չէ՛․Եկած է – ու կարծես չեկած – երեկվա իմ սիրած սիրեկանը։
Ճշգրիտ  և  մոտավոր  հանգերով  գրված  որոշ  քառյակների 
հանգավորումը  կարելի  է  միանգամից  երկու  տեսակի  մեջ  տեղավորել։
Օրինակ՝ կարելի է ընդունել, որ երրորդ քառյակը, որը կարճ տողերով է 
գրված, ունի և՛ a-a-a-a, և՛ a-b-a-b հանգավորում. 
Նա թե՛ կյանք է, թե՛ մահ․- ակնթարթը․ 
Անհատնում հատնում է, վառք է․Եվ այսպես՝ մշտատև է աշխարհքը․ 
Անդադար թարթում է – ու անթարթ է։
Նախ՝ աչքի է զարնում այն փաստը, որ առաջին տողը երրորդի հետ 
ունի  նույն  հանգը,  իսկ  երկրորդ  տողը  հանգավորվում  է  չորրորդի  հետ։
Այս  տեսանկյունից  նայելով՝  կասենք,  որ  քառյակը  ունի  a-b-a-b 
հանգավորում։
 Բայց ավելի մանրամասն ուսումնասիրությունը կարող է 
այլ  հորիզոն  բացել։
  Պատճառն  այն  է,  որ  քառյակի  բոլոր  տողերը  իրար 
հետ  կապված  են  մոտավոր  հանգերով,  և  դրանք  ստեղծվում  են 
արտասանությամբ  իրար  նման  ը  և  է  ձայնավորների  օգնությամբ։
Ուշադրություն դարձնելով սրան՝ առանց երկմտելու կարող ենք ասել, որ 
քառյակը ունի նաև a-a-a-a հանգավորում։
Իգական և արական հանգերը կիրառելու որևէ սկզբունք չի ընտրել 
Չարենցը։
  Այսպես՝  տասներկուերորդ  քառյակում  միայն  երրորդ  տողն 
ունի իգական հանգ, յոթերորդ քառյակի՝ երկրորդ և երրորդ, վեցերորդի՝ 
առաջին  և  երրորդ,  երրորդի՝  բոլոր  տողերը,  տասներորդի՝  երկրորդ  և 
երրորդ,  տասնմեկերորդի՝  առաջին  տողը։
  Որոշ  քառյակներում,  որոնք 
ունեն a-a-b-a հանգավորում, Չարենցը հանգավորվող տողերն ավարտել 
է  իգական  հանգով։
  Այդպիսին  է  XXXIII  քառյակը։
  Իսկ  ահա  XXIX,  XXX, 
XXXI,  XXXII,  XXXIV,  XXXV,  XXVI  քառյակների  բոլոր  տողերն  ունեն 
իգական հանգեր։
Չարենցի  մի  շարք  քառյակներ  վերջանում  են  ռեֆրենով  [5]։
Այդպիսին են երկար տողերով գրված համարյա բոլոր քառյակները։
 Կան 
նաև  որոշ  քառյակներ,  որտեղ  ոչ  միայն  տողի  վերջնամասն  է  կրկնվում, 
այլ  նաև  որոշ  տողեր  կարող  են  սկսվել  նույն  բառով։
  Այդպիսին  են 
XXXVII և XXXV քառյակները։
Դեռ երեկ քո միտքը խավար էր, - իմաստուն ես արդեն հիմա դու․ 
Դու տեսար վիթխարի այս արարը, - իմաստուն ես արդեն հիմա դու․ 
Դու տեսար պատմության խոհանոցը, մխացիր ճենճերում դու նրաԵվ գիտես, թե ո՛վ է խոհարարը․․․ Իմաստուն ես արդեն հիմա դու։
Եթե  տողերի  վերջնամասում  կրկնվող  բառերն  ու  արտահայտությունները  սերտորեն  կապված  են  հանգավորման  հետ  (օրինակ՝  a-a-b-a 
հանգավորում  ունեցող  քառյակներում  կրկնվող  բառեր  և  արտահայ  երկրորդ  և  չորրորդ 
տություններ  կան  հանգավորվող  առաջին, 
տողերում),  ապա  սկզբում  գրված  կրկնվող 
բառերի  դեպքում 
օրինաչափություն  չի  նկատվում։
  Ինչպես  տեսնում  ենք,  վերոնշյալ 
քառյակի  վերջնամասում  կրկնվող  նախադասությունը  համընկնում  է 
հանգավորվող  տողերի  հետ,  իսկ  տողերի  սկզբում  առկա  «դու  տեսար» 
նախադասությունը  հանգավորման  հետ  ներքին  կապի  մեջ  չէ։
  a-a-b-a 
հանգավորում ունեցող այլ քառյակներում այս երևույթը հանդիպում է մի 
քանի  անգամ․  XXXVIII  առաջին  և  երրորդ  տողերը  սկսվում  են  «քեզ» 
բառով, XXXIX երկրորդ և երրորդ տողերը՝ «դրանով» բառով, XL երկրորդ 
և երրորդ տողերը՝ «որ» բառով։
Եթե 
դրան 
գումարենք 
Եզրահանգում։
  Չարենցը  լավ  գիտեր  հայերենի  տված  ռիթմիկ 
առանձնահատկությունները։
նաև 
հանգաստեղծման  և  թեմատիկ  ընտրություն  կատարելու  տաղանդը, 
ապա  դժվար  չի  լինի  կռահել,  թե  ինչու  են  Չարենցի  բանաստեղծությունները մշտապես հետաքրքրություն առաջացնում վերլուծողների 
շրջանում։
 Քառյակներում յուրահատուկ ձևով միահյուսված են տարբեր 
հանգեր,  որոնց  շնորհիվ  և՛  հետաքրքիր,  և՛  բարդ  է  դառնում 
հանգավորման տեսակը որոշելը։
 Չարենցի քառյակներում կիրառություն 
ունեն  նաև  մոտավոր  հանգերը։
  Բանաստեղծը  մոտավոր  հանգ 
ստեղծելիս  օգտվում  է  ոչ  միայն  հնչյունների  արտասանության 
հնարավորությունից,  այլ  նաև  ընտրում  այնպիսի  բառեր,  որոնք 
իմաստային  առումով  լրացնում  են  իրար։
  Չարենցը  կարողացել  է 
յուրացնել  տարբեր 
դրանք 
հարմարեցնել  հայոց  լեզվի  տված  հնարավորություններին՝  այսպիսով 
հարստացնելով և՛ հայ, և՛ համաշխարհային պոեզիան։
