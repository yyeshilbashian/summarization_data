Հայաստանի Հանրապետության եւ Եվրոպական միության հարաբերություններն ունեն արդեն երկու տասնամյակից ավելի պատմություն։
  Այս հարաբերությունները կարեւորվում են ինչպես տնտեսական, այնպես էլ քաղաքա-իրավական առումով, քանի որ ժամանակակից Հայաստանի աշխարհընկալումներն ավելի արեւմտամետ են, որը պայմանավորված է մի շարք գործոններով։
  Առաջին, հարկ է նշել, որ 90ականների սկզբին երկրում գերիշխում էին անկախության ձեռքբերմանն ուղղված գաղափարական հոսանքները, որոնք ինքնաբերաբար հակախորհրդային էին։
  Երկրորդ, Անկախ Հայաստանը, պայմանա3ՏՆՏԵՍԱԳԻՏՈՒԹՅՈՒՆ վորված երկրաշարժով, Արցախյան պատերազմով եւ տնտեսական շրջափակումով, կարիք ուներ ֆինանսական միջոցների, որի հիմնական դոնորը Արեւմուտքն էր։
  Երրորդ, փլուզված Խորհրդային Միությունը չուներ իրավական եւ տնտեսական առաջադեմ օրենսդրություն, դրանց ձեւավորման օրինակները եւս վերցվում էին Արեւմուտքից։
 ՀՀ եւ ԵՄ հարաբերությունների սկիզբը դրվեց 1996թ. ՀՀ եւ Եվրոպական անդամ պետությունների միջեւ կնքված Գործընկերության եւ համագործակցության համաձայնագրով։
  ՀՀ եւ ԵՄ հարաբերությունների զարգացումը պայմանականորեն բաժանվում է 3 փուլի՝ 1. 1996-2006թթ։
  1996թ. ապրիլի 22-ին ՀՀ եւ եվրոպական համայնքների ու դրանց անդամ պետությունների միջեւ կնքվել եւ 1999թ. հուլիսի 1-ին ուժի մեջ է մտել Գործընկերության եւ համագործակցության մասին համաձայնագիրը (ԳՀՀ)[1]։
  Այն կնքվել է 10 տարի ժամկետով, իսկ ժամկետը լրանալուց հետո ինքնաբերաբար երկարաձգվել է յուրաքանչյուր անգամ մեկ տարով։
 2. 21-րդ դարասկզբին Հայաստանի եւ ԵՄ միջեւ համագործակցությունը կանոնակարգվեց նաեւ Հայաստան - ԵՄ Եվրոպական հարեւանության քաղաքականության (ԵՀՔ) Գործողությունների ծրագրով (ENP Action Plan), որը պաշտոնապես հաստատվեց 2006թ. նոյեմբերի 14-ին Բրյուսելում[2]։
  ԵՀՔ գործողությունների ծրագրով առանձնացվում էին համագործակցության մի շարք առաջնային ոլորտներ, այդ թվում՝ y օրենքի գերակայություն, y ժողովրդավարական կառույցների ամրապնդում, y մարդու իրավունքների եւ հիմնարար ազատությունների հարգանք, y ներդրումային միջավայրի բարելավում եւ այլն։
 Եվրոպական հարեւանության քաղաքականություն ծրագրով ԵՄ-ն աշխատում էր իր հարավային եւ արեւելյան հարեւանների հետ հնարավորինս հասնել քաղաքական ասոցացման եւ տնտեսական ինտեգրման ամենաբարձր աստիճանին։
 3. Հաջորդ եւ մինչ օրս շարունակվող 3-րդ փուլի հիմքում Արեւելյան գործընկերության (այսուհետ՝ ԱԳ) ծրագիրն էր, որը Եվրոպական միության նախաձեռնությունն էր` ուղղված դեպի Արեւելյան Եվրոպայի եւ Հարավային Կովկասի վեց երկրներ՝ Հայաստան, Ադրբեջան, Բելառուս, Վրաստան, Մոլդովա եւ Ուկրաինա։
  Ծրագրի պաշտոնական մեկ4ՏՆՏԵՍԱԳԻՏՈՒԹՅՈՒՆ նարկը տրվեց 2009թ. մայիսի 7-ին Պրահայում կայացած ԵՄ անդամ 27 պետությունների եւ 6 գործընկեր երկրների գագաթաժողովում[2]։
 Այս նախաձեռնության նպատակն էր ԱԳ երկրների եւ ԵՄ անդամ երկրների հարաբերությունների ամրապնդումը՝ քաղաքական համագործակցության եւ տնտեսական ինտեգրման խորացման միջոցով։
 Արեւելյան գործընկերության տարածքային համագործակցության ծրագրերի այս ռազմավարությունը, նախատեսում է վերը նշված վեց երկրների եւ ԵՄ միջեւ իրականացվելիք, ԵՄ կողմից ֆինանսավորվող տարածքային զարգացման ծրագրերի գերակայությունները, ներառման ենթակա շրջաններին ներկայացվող պահանջները, թիրախային խմբերը, ֆինանսական շրջանակը եւ կառավարման մարմինները[3]։
 Այս համագործակցության շրջանակներում էլ 2010թ. հուլիսին մեկնարկեցին ՀՀ-ԵՄ Ասոցացման համաձայնագրի շուրջ բանակցությունները, իսկ 2012թ. հունիսին` ասոցացման համաձայնագրի մաս կազմող Խորը եւ համապարփակ ազատ առեւտրի գոտու վերաբերյալ բանակցությունները։
  Սակայն 2013թ. հուլիսին Հայաստանը եւ Եվրոպական Միությունն ավարտեցին Ասոցացման համաձայնագրի շուրջ բանակցությունները։
  Հայաստանի` Մաքսային միությանն անդամակցելու որոշումից հետո ԵՄ կողմից հայտարարվեց, որ հնարավոր չի լինի նախաստորագրել Ասոցացման համաձայնագիրը։
  Եվրոպական Միությունն ու Հայաստանը արձանագրեցին, որ ավարտել են Ասոցացման համաձայնագրի, այդ թվում Խորը եւ համապարփակ ազատ առեւտրի գոտու շուրջ բանակցությունները, սակայն, չեն նախաստորագրելու այն, քանի որ Հայաստանն ունի նոր միջազգային հանձնառություններ։
  Սակայն հարկ ենք համարում նշել, որ 2013թ. նոյեմբերի 29-ի կայացած Արեւելյան գործընկերության Վիլնյուսյան գագաթնաժողովի շրջանակներում ընդունվեց Հայաստանի Հանրապետության եւ Եվրոպական Միության միջեւ համատեղ հայտարարություն, որով վերահաստատվում է երկուստեք հանձնառությունը շարունակել զարգացնել եւ ամրապնդել փոխադարձ հետաքրքրություն ներկայացնող բոլոր ոլորտներում համապարփակ համագործակցությունը[4]։
  Հիմք ընդունելով ընդհանուր արժեքները` Հայաստանը եւ Եվրամիությունը պարտավորվել են զարգացնել համագործակցությունը այնպիսի ոլորտներում, ինչպիսիք են ժողովրդավարական հաստատությունների եւ դատական համակարգի շարունակական բարելավումը, մարդու ի5ՏՆՏԵՍԱԳԻՏՈՒԹՅՈՒՆ րավունքների եւ օրենքի գերակայության ամրապնդումը, կոռուպցիայի դեմ պայքարը եւ այլն։
 Որպես արդյունք՝ 2017թ. նոյեմբերի 24-ին Բրյուսելում ստորագրվեց ՀՀ-ԵՄ Համապարփակ եւ ընդլայնված գործընկերության համաձայնագիրը (այսուհետ՝ համաձայնագիր)[4]։
  Իհարկե, այս համաձայնագիրը չի կարող նույնացվել ասոցացման համաձայնագրի հետ, վերջինիս ընձեռած՝ ԵՄ տնտեսական ներուժն ամբողջությամբ օգտագործելու եւ ազատ առեւտրի գոտու արտոնություններից օգտվելու հնարավորությունների իմաստով։
  Հետեւաբար, ՀՀ դիրքերն այս առումով զիջում են Խորը եւ համապարփակ ազատ առեւտրի համաձայնագիրը ստորագրած Վրաստանին, Մոլդովային եւ Ուկրաինային։
  Համապարփակ եւ ընդլայնված գործընկերության համաձայնագրի շրջանակներում մանրամասնորեն քննարկվում են գնումների ոլորտին վերաբերող հիմնահարցերը։
  Մասնավորապես, հոդված 16-ով սահմանվում է կողմերի պարտավորությունը համագործակցելու կազմակերպված հանցավորության եւ կոռուպցիայի դեմ մղվող պայքարում, ներառյալ այնպիսի ներպետական գործունեության մեջ, ինչպիսին օրինակ պետական գնումների հետ կապված խարդախությունն է[4]։
 Համաձայնագրում մի ամբողջ գլուխ (8-րդ գլուխը) նվիրված է պետական գնումների համակարգին։
  Այսպես, հոդված 269-ով ամրագրվում է, որ Առեւտրի Համաշխարհային Կազմակերպության (ԱՀԿ) «Պետական գնումների մասին» համաձայնագրի հետ կապը Կողմերը հաստատում են 2012 թվականի «Պետական գնումների մասին» վերանայված համաձայնագրով իրենց ստանձնած փոխադարձ իրավունքներն ու պարտավորությունները։
  Կողմերը ԱՀԿ-ի «Պետական գնումների մասին» համաձայնագրի «Կողմերի պարտավորություններին առնչվող տեղեկատվություն եւ վերահսկողություն» վերտառությամբ XIX հոդվածը, ըստ որի՝ յուրաքանչյուր Կողմ պետք է անհապաղ հրապարակի Պետական գնումների մասին Համաձայնագրի նախատեսված պետական գնումների վերաբերյալ ցանկացած օրենք, կանոնակարգ, դատական վճիռ, ընդհանուր կիրառման վարչական որոշում եւ ցանկացած ընթացակարգ (ներառյալ տիպային պայմանագրային դրույթները) կիրառում են mutatis mutandis` այդ մասին ուղղակիորեն համապատասխան ծանուցում ներկայացնելով մյուս Կողմին[6]։
  Ավելի մանրամասնելով պետական գնումների վերաբերյալ ընթացակարգային դրույթները՝ Կողմե6ՏՆՏԵՍԱԳԻՏՈՒԹՅՈՒՆ րը 271-րդ հոդվածում լրացուցիչ կանոններ են սահմանում, ըստ որի՝ յուրաքանչյուր Կողմ պարտավորվում է ապահովել, որ նախատեսված գնումների բոլոր հայտարարություններն անվճար եւ ուղղակիորեն հասանելի լինեն էլեկտրոնային միջոցներով՝ համացանցում մուտքի մեկ ընդհանուր հնարավորությամբ[4]։
  Բացի այդ, հայտարարությունները կարող են հրապարակվել նաեւ համապատասխան թղթային կրիչի վրա։
  Ցանկացած այդպիսի կրիչ պետք է լայնորեն տարածված լինի, իսկ այդ հայտարարությունները պետք է հեշտ հասանելի լինեն հանրությանը՝ առնվազն մինչեւ հայտարարության մեջ նշված ժամկետը լրանալը։
  Այս դրույթի եւ 2016թ. դեկտեմբերին ընդունված «Գնումների մասին» ՀՀ օրենքի միջեւ որոշակի անհամապատասխանություն է առկա, այն մասով, որ օրենքի 8-րդ հոդվածը ամրագրում է, որ օրենքով սահմանված գործառույթների շրջանակներում հաղորդակցությունը կարող է իրականացվել էլեկտրոնային եղանակով, հայտարարությունը եւ հրավերը կարող են տրամադրվել էլեկտրոնային եղանակով[1]։
  Այսինքն ՀՀ օրենքով էլեկտրոնային միջոցներով գնումների հայտարարության պարտադիրության պայման չի դրվում։
 Ինչ վերաբերում է համաձայնագրով նախատեսված հայտարարության անվճար լինելու պահանջին, ապա «Գնումների մասին» ՀՀ օրենքը նախատեսում է, որ Հայաստանի Հանրապետության կառավարությունը կարող է սահմանել էլեկտրոնային ձեւով իրականացվող գնումներին մասնակցության վճար[1]։
  Կարեւոր է նշել, որ այս կետը ոչ մասնագիտական շրջանակներում հաճախ շփոթում են հայտի ապահովման՝ գնի 5% կամ դրանից հետո պայմանագրի ապահովման՝ պայմանագրի գնի 10% վճարների հետ։
 Համաձայնագրի Գնահատման ընթացակարգերին ներկայացվող պահանջներում կողմերը ներառել են նաեւ պաշտպանության միջոցները, որոնք վերաբերում են ենթադրյալ խախտումը վերացնելուն կամ կողմերից մեկի շահերին պատճառվող հետագա վնասի կանխելուն միտված միջանկյալ միջոցներին, անօրինական որոշումների, պլանավորված գնումների, խտրական մոտեցումների վերացմանը, խախտման հետեւանքով վնասի փոխհատուցմանը։
 Ուշագրավ են Պետական գնումների գնահատման մարմնին համաձայնագրով առաջադրվող պայմանները, ինչը, փաստացի, ի ցույց է դնում ՀՀ-ում որակապես նոր Գնահատման մարմին ստեղծելու ան7ՏՆՏԵՍԱԳԻՏՈՒԹՅՈՒՆ հրաժեշտությունը։
  Մասնավորապես՝ պայմանագիր կնքելու մասին որոշումը գնահատելիս յուրաքանչյուր կողմ ապահովում է, որ պատվիրատուն չկարողանա կնքել պայմանագիրը, քանի դեռ գնահատող մարմինը /ՀՀ «Գնումների մասին» օրենքով գնումների հետ կապված բողոքներ քննող անձը/, միջանկյալ միջոցներ կիրառելու կամ գնահատում իրականացնելու մասին դիմումի մասով որոշում չի կայացրել [1]։
 Հարկ է հիշատակել նաեւ համաձայնագրի եւ «Գնումների մասին» ՀՀ օրենքի եւս մեկ անհամաձայնություն։
  Այսպես՝ համաձայնագրով սահմանվում է, որ գնահատող մարմնի նախագահն ունենա այն նույն իրավական եւ մասնագիտական որակավորումները, որոնք ունեն դատական մարմինների անդամները, այսինքն՝ բարձրագույն իրավաբանական կրթությամբ իրավաբան պետք է լինի անդամներից գոնե մեկը, այնինչ ՀՀ օրենքով անդամների համար նախատեսվում է կա՛մ տնտեսագիտություն (էկոնոմիկա) եւ կառավարում (մենեջմենթ) կա՛մ իրավագիտություն մասնագիտությունների գծով բարձրագույն կրթության առկայություն, ինչը հնարավորություն է տալիս խորհրդի կազմում ունենալ միայն տնտեսագետներ։
  Ի դեպ, օրենքում 23.03.2018թ. արված փոփոխությունների համաձայն գնումների հետ կապված բողոքներ քննող անձանց թիվը սահմանվում է կառավարության որոշմամբ[1]։
 Տարբերություններ են առկա նաեւ անգործության ժամկետների մասով։
  Ինչպես հայտնի է՝ անգործության ժամկետը պայմանագիր կնքելու մասին որոշման հայտարարության հրապարակման օրվան հաջորդող օրվա եւ պատվիրատուի կողմից պայմանագիրը կնքելու իրավասության առաջացման օրվա միջեւ ընկած ժամանակահատվածն է։
  Այս ժամկետը նախատեսված է, որ դրա ընթացքում մասնակիցները կարողանան գնումների հետ կապված բողոքներ քննող անձին բողոքարկել պայմանագիր կնքելու մասին որոշումը։
  Մինչեւ անգործության ժամկետը լրանալը կամ առանց պայմանագիր կնքելու մասին հայտարարության հրապարակման կնքված պայմանագիրն առոչինչ է։
 Այսպիսով, ակնհայտ է, որ սույն Համաձայնագրի գնումների մասով իրավական պարտավորությունների կատարումը ՀՀ Գնումների համակարգի համար առաջընթաց ապահովող քայլ է, սակայն, ինչպես արդեն անդրադարձել ենք մեր նախորդ աշխատանքներում, ԵԱՏՄ համաձայնագրի մի շարք կետեր լուրջ մարտահրավերներ են առաջացնում գնումների ոլորտին վերաբերող գործող օրենսդրությունում։
 ։
