Հետքրիստոնեական պատմության 20-րդ դարն ավարտվեց իրար հակասող բեւեռացված պատմատնտեսական իրողություններով։
  Մի կողմից՝ Երկրի բնակեցվածության աննախադեպ աճով, որին ստիպողաբար հետեւեց էներգաօգտագործման բնագավառի հսկայական թռիչքը բոլոր մայցամաքներում, մյուս կողմից՝ այն առաջացրեց Երկրի շրջակա միջավայրի ջերմաստիճանի աճին, ջերմադինամիկական հավասարակշռության խիստ տատանումների եւ դարերի ընթացքում կայացած կայուն կլիմայում կատարված կտրուկ փոփոխությունների։
  Էնեգաարտադրության եւ էներգաօգտագօրծման այդ աճը տեղի ունեցավ հիմնականում հանածո էժան նավթի եւ գազի ծավալների այրման աննախադեպ գերակայման հետեւանքով, որը եւ բերեց շրջակա միջավայրի ջերմադինամիկական անհավասարակշռության [1]։
  Բացի դրանից, հանածո ածխաջրածինները հանդիսանում են նաեւ անհրաժեշտ եւ շատ կարեւոր հումք ապագայի տնտեսության զարգացման համար։
  Միարժամանակ երկրի բնակչությունը վաղուց արդեն ըմբռնել է, որ հանածո ածխաջրածինները ոչ թե պետք է այրել էներգիա ստանալու նպատակով, այլ օգտագործել որպես հանածո բնական հումք սննդի եւ տեխնիկայի շատ անհրաժեշտ կիրառություններ իրականացնելու համար։
  Մյուս կողմից հեշտ մեթոդով ձեռք բերվող հանածո ածխաջրածինների զանգվածի պաշարները նվազել են ջերմաէլեկտրակայաններում այրելու հետեւանքով։
  Հանածո ածխաջրածինները այժմ արդեն ստացվում են ավելի խորը, դժվար մատչելի հորերից կամ ծովափնյա շերտերից, որի պատճառով ինքնարժեքը գնալով աճում է։
  Էքսպոնենցիալ օրենքով աճում է երկրի բնակչությունը, որի՝ անհրաժեշտ ցանքատարածություններով, սննդով ապահովվածությունը անընդհատ նվազում է։
  21-րդ դարի սկիզբն անհրաժեշտաբար բնութագրվեց ՎՖԷ կիրառման հիման վրա ստեղծված ՎԷԱ-ների բնագավառների համատարած ներդրմամբ։
  Սակայն դիտարկելով եւ համեմատելով տարբեր ՎԷԱ-ների տարեկան միջին աճերը պարզ է դառնում, որ արեւային միապատիկ ֆոտովոլտային եւ խտացված ճառագայթներով կասկադային ֆոտոէլեկտրական սարքերի տարեկան աճերը կազմում են համապատասխանաբար՝ 42% եւ 35% եւ ամենաբարձրն են տարբեր ՎԷԱ-ների մեջ [1]։
 Զարգացման այս տեմպերի շարունակությունը հաջորդ տասնամյակներում եւ ֆինանսավորման ծավալների աճը հանգեցնում է այն համոզմունքին, որ 21րդ դարի կեսերին էլեկտրաէներգետիկայի արտադրության հիմնական բաժինը նույնպես կապահովեն արեւային ՖՎԷ-ները, ինչը նաեւ կնպաստի շրջակա միջավայրի եւ կլիմայական խնդիրների կայունացմանը։
  ՖՎԷ-ի կերպափոխումը մարդկության համար անհրաժեշտ էներգիայի մյուս ձեւերին եւ համատարած օգտագործումը լրիվ անվնաս է շրջակա միջավայրի եւ կյանքի ապահովության տեսակետից՝ բացակայում են աղմուկները, շարժանիվները, վնասակար արտանետումները եւ թափոնները։
  Si-ային կիսահաղորդիչների հիման վրա պատրաստված ՖՎԷ-այի արտադրությունը եւ շահագործումն ոչ միայն 36էկոլոգիապես անվտանգ է, այլ ստեղծում է նաեւ հնարավորություն էլեկտրաէներգիայի արտադրության միայն կենտրոնացված լինելու անհրաժեշտությանից, ինչպես ածխաջրածինների այրման էներգետիկայի դեպքում, սկզբունքորեն անցնել էլեկտրաէնեգիայի արտադրության եւ բաշխման ոչ կենտրոնացված խնդիրներին եւ թույլ է տալիս նաեւ անցնել կյանքի անվտանգության տեսակետից ցածր լարումների օգտագործման [2]։
  Տնտեսական եւ բնապահպանական այս նկատառումներն են պատճառը, որ ՖՎԷ-ների համաշխարհային արտադրությունը 90 %-ով այժմ իրականացվում է Si-ային կիսահաղորդչային տարրերի օգտագործմամբ [3]։
  Ելնելով այս հանգամանքից ՀԱՊՀ-ի «Հելիոտեխնիկա» գիտահետազոտական լաբորոտորիայում վերջին տարիներին կատարվել են մշակումներ Si-ային ֆոտոէլեկտրական նոր մոդուլների ստեղծման ուղղությամբ [4]։
  Si-ային կիսահաղորդչային տարրերի հիման վրա մշակված ՖՎԷ-ային մոդուլների թերությունն այն էր, որ կերպափոխիչների մակերեսների հերմետիկացումը կպչունակ պոլիմերային նյութերով, օրինակ՝ Էթիլ-Վինիլ-Ացետատով, ու հարկադրաբար պաշտպանիչ ապակու մակերեսին սոսնձումը փոքրացնում են կիսահաղորչային կերպափոխիչների արդյունավետությունը եւ սարքի երկարակեցությունը։
  Դրանք առավել նկատելի են դառնում, երբ տարիների ընթացքում Արեւի ուլտրամանուշակագույն ճառագայթների ազդեցությամբ փոքրանում է պոլիմերային կպչունակ թաղանթի լուսաթափանցելիությունը, որը միաժամանակ իր հերթին բերում է ֆոտոէլեկտրական մոդուլի ընդհանուր հզորության եւ օ.գ.գ.-ի փոքրացման։
  20 տարիների ընթացքում դրանց անընդհատ կիրառման դեպքում ընդհանուր օ.գ.գ.-ի արժեքը փոքրանում է մոտ 25%-ով [3]։
  Մշակվեցին նաեւ բազմաթաղանթային մեծ կլանման գործակիցներ ունեցող կիսահաղորդչային նյութերից հետերոանցումային արեւային տարրեր՝ Արեւի ճառագայթների թափանցիկ խտարարների կիրառմամբ։
  Հատկապես թափանցիկ ֆրենելային հելիոտեխնիկական խտարարներով ստեղծվել են արեւային ֆոտոէլեկտրական մոդուլներ [5], որոնց հիման վրա ստեղծված կայանները, բացի մեծ արդյունավետություն եւ էներգիա ապահովելու ունակությունից, ստիպողաբար կատարում են նաեւ Արեւի շարժմանը հետեւելու անհրաժեշտ ֆունկցիան [6]։
  Չորս տարբեր կիսահաղորդիչներից պատրաստված կասկադային ֆոտոէլեկտրական տարրերի 500-ապատիկ խտացված ճառագայթների դեպքում արդյունավետությունը հասցվել է 46% [7]։
  Սպասվում էր, որ պատրաստված կասկադային արեւային բազմանցումային տարրերի այսպիսի ռեկորդային արդյունավետությունը 500-ապատիկ խտացված ճառագայթների դեպքում կփոխարինեն Si-ային կիսահաղորդչային տարրերի հիման վրա մշակված արեւային ֆոտոէլեկտրական մոդուլներին, սակայն առայժմս Si-ային կիսահաղորդչային տարրերից ֆոտոմոդուլների շուկայական գերակայությունը պահպանվում է՝ տնտեսական եւ էկոլոգիական խնդիրների առկայության հետեւանքով։
 Հետեւաբար, անհրաժեշտ է Si-ային կիսահաղորդչային տարրերում հայտնաբերված թերությունները վերացնել եւ մշակել ավելի մրցունակ տեխնոլոգիա այդ տարրերի արդյունավետությունը բարձրացնելու համար։
 37Արեւային ֆոտոէլեկտրական Si-ային կերպափոխիչ տարրի պատրաստման տեխնոլոգիա. p–n պոտենցիալային արգելք պարունակող կամ միայն p տիպի հաղորդականություն ունեցող Si-ի մակերեւույթի վրա «Հելիոտեխնիկա» գիտաետազոտական լաբորատորիայում պատրաստված միեւնույն իոնապլազմային տեխնոլոգիական սարքի կիրառմամբ (նկ.1) ստեղծվում են նանոկառուցվածքային ածխածնային տարբեր թաղանթներ [8], որոնք Արեւի ճառագայթների անդրադարձման գործակիցները կերպափոխիչի լուսազգայնության ամբողջ տիրույթում փոքրացնում են մինչեւ 0,01- 0,005 արժեքները՝ նախկինում պատրաստված 0,02-0,05 [9] անդրադարձման գործակիցների փոխարեն։
  Հարթակները, որոնց վրա նստեցվում են համասեռ նանոկառուցվածքային թաղանթները, ամրացված են մոլորակային շարժումներ ապահովող պտտական համակարգի վրա (նկ.1բ)։
  Նախնական վակուում (10 -6 մմ սնդիկի սյան) խցիկում ապահովվում է տուրբոմոլեկուլյար Pfeiffer պոմպի միջոցով եւ տեղի է ունենում հարթակի մակերեսի պլազմային մաքրում, որից հետո իոնային աղբյուրներով եւ մագնետրոնով ներմուծվում են Ar եւ N 2 գազերը եւ ածխաջրածնային CxHy միացության (օրինակ C 7 H 8 կամ C 2 H 2 ) եւ մինչեւ 1-2% ճշտությամբ գոլորշիներն անհրաժեշտ հարաբերակցությամբ։
  Վակուումային խցիկի արտաքին (նկ.1ա) կողմում տեղադրված են գազերի հոսքերը վերահսկող երեք աղբյուրների համակարգեր եւ սենսորներ (gases control systems and sensors), որոնք կառավարվում են միկրոկոնտրոլերի միջոցով։
 ա բ Նկ.1. Տեխնոլոգիական սարքի արտաքին տեսքը (ա). եւ վակուումային խցիկի ներքին կառուցվածքը (բ). 1- վակուումային խցիկ, 2- ռադիալ իոնային աբյուր, 3- գծային իոնային աբյուր, 4- մագնետրոնային փոշեցրման աղբյուր, 5- հարթակների պտտման համակարգ, 6- աճող թաղանթի հաստության չափման համակարգի գլխիկ, 7- պլազմայի ճառագայթման սպեկտրերը գրանցող համակարգ, 8- լուսատարեր։
 38Այդ համակարգը, որի պլազմային հոսքերի բաշխվածությունը տարբեր կետերում վերահսկում է պլազմայի ճառագայթման սպեկտրը ռեալ ժամանակում գրանցող սենսորների համակարգի, ճկուն լուսատարերի եւ համակարգչի օգնությամբ, թույլ է տալիս վերահսկել պլազմայի տարածական փոփոխություններն իոնների աղբյուրից մինչեւ հարթակ։
  Պլազմայի սպեկտրը չափվել է Ocean optics ֆիրմայի HR2000+ սպեկտրոմետրով՝ 200-1100 նմ սպեկտրալ տիրույթի համար։
  Այս սպեկտրալի տիրույթի չափումը տեւում է մոտ 100 միլիվայրկյան, որը թույլ է տալիս չափումները կատարել պլազմայում տեղի ունեցող փոփոխություններին զուգահեռ։
  Նկ.1բ-ում ցույց է տրված տեխնոլոգիական խցիկի երկչափ տեսքը իոնների երեք գազային հոսքերը առաջացնող աղբյուրներով վերահսկող սենսորներով եւ հարթակներին արտաքին շարժում հաղորդող համակարգով։
  Իոնային աղբյուրի հաստատուն հզորության եւ գազի խառնուրդի հաստատուն բաղադրության դեպքում պտտվող համակարգին Նկ.2. Արեւային էներգիայի Si-ային ֆոտոկերպափոխիչ տարրի մակերեւույթին ստեղծված ընդհատուն շերտերի հատույթները. 1-p-տիպի հաղորդականությամբ Siային թիթեղ է կամ մակերեւույթային պտրաստված p-n պոտենցիալային արգելքով, 2լուսազգայուն թաղանթ, 3-հաղորդիչ եւ լուսաթափանց թաղանթ, իր ծայրերում պատրաստված 4 հաղորդաթիթեղներով, 5,6,7-չանդրադարձող եւ մեկուսիչ թաղանթներն են, որոնք միարժամանակ կատարում են Si-ի մակերեւույթի պաշտպանության դերը։
 եւ տակդիրին արտաքին սարքից կիրառվում է նաեւ շեղման լարում, որը փոխվում է -300 Վ մինչեւ +300 Վ արժեքների տիրույթում։
  Նանոկառուցվածքում ալմաստանման փուլի՝ sp3 գերակայության դեպքում աճում է թաղանթի տեսակարար դիմադրությունը եւ թափանցելիությունը, իսկ sp3-ի գերազանցության դեպքում՝ էլեկտրահաղորդականությունը։
  Նկ.2-ում պատկերված է p-n տիպի հաղորդականությամբ Si-ի բյուրեղի ֆոտոզգայուն տարրի մակերեւույթը պատված ԱԱԹ-ով՝ 2։
  Այստեղ զգալի մեծանում է Si-ի մակերեւույթին հոսանքակիրների շարժունակությունը, կյանքի տեւողութունը եւ ֆոտոզգայունությունը։
  Փորձարարական ավելի մեծ հմտություն է պահանջվում էլեկտրահաղորդիչ եւ միարժամանակ լուսաթափանց թաղանթ 3 եւ 4 հպակների պատ39րաստումը թաղանթ 2-ի մակերեւույթին։
  4 հաղորդիչ հպակների միջեւ 5, 6, 7 ընդհանուր թաղանթները պատրաստվում են նանոկառուցվածքային մեկուսիչ ԱԱԹ-ներով, որոնք միմյանցից տարբերվում են բեկման ցուցիչների արժեքներով եւ թաղանթների հաստություններով։
 Արեւի ճառագայթները չանդրադարձնող երկու արտաքին թաղանթները [9] փոխարինելով երեք ընդհատուն մեկուսիչ թաղանթներով (նկ.2), որոնք համապատասխանաբար ունեն հետեւյալ բեկման n-ցուցիչների եւ թաղանթների d- հաստությունների համար նոր արժեքներ, օրինակ՝ n 5 =2.4 եւ d 5 =50 նմ; n 6 =1.8 եւ d 6 =30 նմ; n 7 =1.5 եւ d 7 = 98 նմ (5-7, նկ. 1), որոնք ընտրված են այնպես, որ Siային կերպափոխիչի մակերեւույթից լույսի անդրադարձումը մոտ 3 անգամ ավելի փոքրանա [9]-ի նկատմամբ՝ կերպափոխիչի լուսազգայնության ամբողջ տիրույթում։
  Ընդ որում, լուսազգայուն մակերեսների պատումը ալմաստանման ածխածնային թաղանթների դիսկրետ շերտերով երկարատեւ պաշտպանում են նաեւ Si-ային կիսահաղորդչի մակերեսը քայքայիչ արտաքին ազդեցություններից [10]։
  Նկ. 2-ում նշված թաղանթը (2), որը պատրաստվել է անմիջապես Si-ի մակերեւույթի վրա ԱԱԹ-ի մշակված [8-10] տեխնոլոգիայով, 3050%-ով մեծացնում է լույսով ստեղծված Si-ի ոչ հավասարակշիռ հոսանքակիրների շարժունակությունները՝ մակերեւույթին ստեղծելով առանձնահատուկ լուսազգայուն շերտ (2), որի մակերեւույթին ուղղված C+, H+, N+, Ar+ բաղադրությամբ պլազմայի հոսքում առկա ազոտի քանակության մեծացմամբ՝ 40-ից մինչեւ 80%, պատրաստված է մետաղական հաղորդականությամբ ԱԱԹ նանոկառուցվածքային շերտը (3), որի տեսակարար դիմադրությունը 10 -4 Օհմ * սմ է, իսկ լուսաթափանցելիության գործակիցը 85-90%։
  Լույսով ստեղծված հոսանքակիրները կերպափոխիչի մակերեսից հավաքվում են այդ հաղորդիչ, համատարած շերտով, որը երկու ծայրամասերում ունի երկու հաղորդաթիթեղներ (4), որոնք կերպափոխիչ տարրերը [8] միմյանց միացնում են (10) հաջորդաբար կամ զուգահեռ (տե՛ս նկ. 3)։
  Մետաղական հաղորդականությամբ լուսաթափանց շերտը, ինչպես նշվեց, պատված է ԱԱԹ նանոկառուցվածքային երեք մեկուսիչ, ընդհատուն եւ չանդրադարձնող թաղանթներով Ֆոտովոլտային էլեկտրական էներգիայի մոդուլի պատրաստման տեխնոլոգիա. Si-ային ֆոտոէլեկտրական մոդուլի առավելագույն օ.գ.գ.-ն եւ երկարակեցությունը մեծացնելու նպատակով կերպափոխիչի լուսազգայուն մակերեսներից հանվել են նախկինում լուսազգայուն տարրերի մակերեսների եւ մոդուլների հերմետիկությունը ստեղծող պոլիմերային Էթիլ-Մեթիլ-Ացետիլային ապակու մակերեսին կպցնող շերտը, որը լրացուցիչ լույսի կլանման պատճառով փոքրացնում է կիսահաղորչային կերպափոխիչների օ.գ.գ.-ն։
  Այս թերությունից բացի, տարիների ընթացքում Արեւի ուլտրամանուշակագույն ճառագայթների ազդեցությունից ավելի է փոքրանում կպչունակ պոլիմերային թաղանթի լուսաթափանցելիությունը, որը 20-25 տարիների ընթացքում բերում է սարքի ընդհանուր հզորության եւ օ.գ.գ.-ի փոքրացմանը մոտ 15-25%-ով։
  Մյուս կողմից, այս դեպքում Si-ային կիսահաղորդչային թիթեղները կարկուտի հարվածներից մեծ մասամբ կոտրվում են։
  Այդ պատճառով դրանց մակերսնե40րը նույնպես պաշտպանվում է չկոտրվող, թրծված, մեծ թափանցելիություն ունեցող ապակիով (12), որի վրա այլեւս չեն կպցվում կերպափոխիչի տարրերը (8) կպչունակ պոլիմերային թաղանթներով (Նկ.3)։
 Նկ.3. Արեւային էներգիայի կերպափոխման ֆոտովոլտային մոդուլի կառուցվածքի ու շրջանակի ակոսների հատույթները եւ կապակցող շերտին կպցված ալյումինե թաղանթների փնջերը Այստեղ կերպափոխիչի տարրերի մակերեսները (8) եւ պաշտպանիչ ապակու (12) միջեւ մնում է բացակ, որտեղ տարրերի հովացումը այդտեղ գտնվող օդի հաշվին հնարավոր է, որ բավարար չլինի։
  Այն 70 0 C-ից ավելի ցածր պահելու նպատակով կերպափոխիչ տարրերը կրող կապակցող շերտին (9) տարրերի հետեւի կողմից կպցվում են բարակ ալյումինե թաղանթների փնջեր (11), որոնք անարգելք հովացվում են օդային հոսքերով։
  Կերպափոխիչ տարրերը կրող կապակցող շերտերը (9) եւ պաշտպանող ապակին (12) ամուր ամրացված են ալյումինե շրջանակի (13) երկու տարբեր ակոսներում (Նկ. 3)։
  Նկ. 4ում պատկերված են կերպափոխիչ տարրերը կապակցող շերտը (9) եւ այդ Նկ.4. Կապակցող շերտ (9), շրջանակ (13), ֆոտոէլեկտրական մոդուլի կողմից կպցված են ալյումինե թաղանթների փնջեր (11)։
 ետեւիշերտին կպցված հովացնող ալյումինե թաղանթների փնջեր (11), ֆոտովոլտային մոդուլի շրջանակի (13) ամրացման հարմարանքները (14 եւ 15) մոդուլ ները կրող կոնստրուկցիային՝ ետեւի կողմից։
  Մշակված ֆոտովոլտային տարրերը եւ մոդուլները կարող են ամբողջովին արտադրվել ինչպես Հայաստանի Հանրապետությունում, այնպես էլ շատ զարգացած երկրներում։
 Եզրակացություն 1. 21-րդ դարի միջին մասում սպասվող էներգետիկ ճգնաժամը մեղմացնելու նպատակով անհրաժեշտ են՝ մեծ ֆինանսական ներդրումներ, էներգետիկայի բնագավառում բարձր որակավորման մասնագետների շտապ պատրաստում, մեծ եռանդ եւ նվիրվածություն կարճ ժամանակահատվածում երկրի էներգետիկայում արմատական փոփոխություններ կատարելու համար։
 2. Բարձր տեխնոլոգիաների կիրառմամբ ֆոտովոլտային արդյունավետ տարրերի, մոդուլների, ցանցերի մշակումներ եւ դրանց արտադրության կազմակերպում նաեւ ՀՀ-ում։
 3. Կիրառել ինչպես Si-յուրեղների մշակված տեխնոլոգիաների հիման վրա արտադրվող կատարելագործված արդյունավետ ֆոտովոլտային մոդուլները, այնպես էլ բարակ անօրգանական եւ օրգանական թաղանթային, կիսահաղորդչային փոքր զանգվածներ օգտագործող նոր ֆոտոմոդուլներ։
 ։
