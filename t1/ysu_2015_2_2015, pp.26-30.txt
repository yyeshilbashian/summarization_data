ԱՇԽԱՐՀԱԳՐՈՒԹՅԱՆ ՈՒՍՈՒՑՄԱՆ ԱՐԴՅՈՒՆԱՎԵՏՈՒԹՅԱՆ ԲԱՐՁՐԱՑՈՒՄԸ 
ՀԱՆՐԱԿՐԹԱԿԱՆ ԴՊՐՈՑՈՒՄ՝ ՏԵՂԵԿԱՏՎԱԿԱՆ ԵՎ ՀԱՂՈՐԴԱԿՑԱԿԱՆ 
ՏԵԽՆՈԼՈԳԻԱՆԵՐԻ ԿԻՐԱՌՄԱՄԲ 
Կրթությունը հասարակական կյանքի սոցիալական ոլորտի կարևորագույն ենթահամակարգերից  մեկն  է,  որի  կազմակերպման  արդյունավետ  ձևերից  ու  զարգացման 
մակարդակից  է  մեծապես  կախված  հասարակության  հուսալի  ապագան։
  Հասարակության  զարգացման  արդի  միտումները  կանխատեսում  են,  որ  ապագայում  սոցիալքաղաքական  ու  տնտեսական  ոլորտները  կունենան  տեխնոլոգիական  բարձր  հագեցվածություն։
 Դա հավասարապես վերաբերում է նաև հանրակրթությանը։
Կրթական  բարեփոխումների  ներկա  փուլում  տեղեկատվական  և  հաղորդակցական  տեխնոլոգիաների  (ՏՀՏ)  կիրառումն  ուսուցման  արդյունավետության  բարձրացման պայմաններից մեկն է։
 Ուստի կարծում ենք, որ ժամանակակից տեղեկատվական 
և  հաղորդակցական  տեխնոլոգիաների  կիրառումը  հանրակրթության  բնագավառում 
մեծապես կնպաստի կրթության ապահովմանը։
Հանրակրթության արդի համակարգը անհնարին է պատկերացնել առանց տեղեկատվական  և  հաղորդակցական  տեխնոլոգիաների։
  Խնդիրը  միայն  ուսումնական 
գործընթացը  տեխնիկական  միջոցներով  ապահովմամբ  և  դրանց  օգտագործման 
եղանակների պարզ ուսուցմամբ չի սահմանափակվում։
 Անհրաժեշտ է նաև մեթոդական  աջակցություն  ուղղված  դասապրոցեսում  տեղեկատվական  տեխնոլոգիաների 
կիրառությանը։
  Ուսուցչի  համար  այն  պետք  է  ծառայի  որպես  դասապրոցեսի  ակտիվացման, դասի նախապատրաստման, ուսուցման գործընթացի արդյունավետության 
բարձրացման միջոց։
Ներկայումս  հանրակրթական  դպրոցների  զգալի  մասը  կահավորված  է  համակարգչային դասասենյակներով, որոնք ընձեռում են ՏՀՏ օգտագործման լայն հնարավորություններ։
  Դասապրոցեսում  տեղեկատվական  տեխնոլոգիաների  կիրառումը 
պետք  է  իրականացնել՝  ելնելով  աշակերտների  տարիքային  և  անհատական  առանձնահատկություններից,  ձեռք  բերած  գիտելիքներից։
  ՏՀՏ  հնարավորությունների  օգտագործման արդյունավետությունը կախված է նաև ուսուցչի համապատասխան կարողություններից,  հմտություններից  և  ընդունակություններից,  ՏՀՏ-ին  տիրապետելու 
մակարդակից, ինչպես նաև դասապրոցեսում դրանք նպատակային կերպով կիրառելու վարպետությունից։
Ուսուցման գործընթացում աշակերտների մտավոր ներուժի և կրթության համակարգի փոխպայմանավորվածությունը պարզելու համար անհրաժեշտ են գիտականորեն  հիմնավորված  և  կիրառական  համապատասխան  փորձառություն  անցած  մեթոդական  ուղեցույցներ։
  Միաժամանակ  պետք  է  պահպանել  ուսուցմանը  ներկայացվող 
կրթության համակարգի պահանջները՝ ապահովելով դրանց իրագործման հնարավոր 
և հիմնավոր միջոցները։
Այդ առումով, հանրակրթության մեջ առանձնահատուկ դեր ունի «Աշխարհագրություն» դասընթացը, որը մարդկության «ընդհանուր տան»` Երկիր մոլորակի վերաբերյալ ձևավորում է համակարգված ամբողջական գիտելիքներ։
 Մեր կարծիքով, աշխարհագրության  ուսուցման  արդյունավետությունը  պայմանավորված  է  դասավանդման 
ավանդական  մեթոդների  և  ուսուցման  տեխնոլոգիական  արդի  մոտեցումների  մասնագիտորեն  ճիշտ  համադրմամբ,  ինչը  ուսուցման  գործընթացում  կապահովի  սովորողների  կողմից  ՏՀՏ  ավելի  արդյունավետ  օգտագործումը`  նպաստելով  հմտությունների և կարողությունների ձևավորմանը [2, էջ 53-55]։
Աշխարհագրության  դասաժամերին,  աշակերտների  տարիքային  առանձնահատկություններից  ելնելով,  կարելի  է  ուսուցման  գործընթացը  կազմակերպել  տեղեկատվական և հաղորդակցական տեխնոլոգիաների հետևյալ միջոցների օգտագործմամբ. 
-  սահացուցադրումներ, 
-  համակարգչային ներկայացումներ, 
-  ինտերակտիվ գրատախտակներ, 
-  համակարգչային ուսուցողական խաղեր, 
-  համակարգչային թեստեր,  
էլեկտրոնային գրադարաններ, 
-  կենդանի աշխարհագրություն, 
-  դպրոցական երկրատեղեկատվական համակարգեր։
Ուսումնական  գործընթացում  տեղեկատվական  և  հաղորդակցական  տեխնոլոգիաների,  մասնավորապես՝  համակարգչային  տեխնիկայի  կիրառումը  թույլ  է  տալիս 
բարելավել  և  արդիականացնել  աշխարհագրության  ուսուցման  գործընթացը։
  Դեռ 
1989  թ.  ՅՈՒՆԵՍԿՕ-ի  միջազգային  կոնգրեսի  կողմից  հաստատված  «Կրթության  և 
տեղեկատվության» մասին դեկլարացիայում նշվում էր, որ ժամանակակից հանրային 
մշակույթի  անքակտելի  մաս  հանդիսացող  նոր  տեղեկատվական  տեխնոլոգիաները 
նպատակաուղղված են կրթության համակարգի արդյունավետության բարելավմանը։
Վերջին տարիներին այդ ուղղությամբ կատարված գիտագործնական աշխատանքները  հիմնավորեցին  ուսուցման  գործընթացում  տեղեկատվական  և  հաղորդակցական 
տեխնոլոգիաների օգտագործման արդյունավետությունը [3, էջ 48]։
Աշխարհագրությանը  վերաբերող  համակարգչային  ծրագրերն  ուղղված  են  աշակերտների  գիտելիքների,  ստեղծագործաբար  աշխատելու,  կարողությունների  ձևավորմանն ու փորձի ձեռքբերմանը։
 Համակարգչային ծրագրերի օգնությամբ արագ կարելի է փոփոխել ուսուցանվող թեմային առնչվող ցուցադրական նյութը՝ քարտեզները, 
աղյուսակները,  սխեմաները,  սահիկները  և  այլն։
  Դա  հնարավորություն  է  ընձեռում 
ավելի պատկերավոր ներկայացնել ուսուցանվող թեման։
 Միևնույն ժամանակ, համացանցի  օգտագործմամբ  հնարավոր  է  ցուցադրել  օդալուսատիեզերական  լուսանկարներ, կազմել դիագրամներ, գրաֆիկներ և ժամանակի ու տարածության մեջ փոփոխվող  աշխարհագրական  երևույթների  պատկերներ։
  Անհրաժեշտության  դեպքում  ուսուցման գործընթացում կարելի է օգտագործել թեմայի բովանդակությանը համապատասխան տեսանյութ։
 Ի դեպ նկատենք, որ ՏՀՏ արդյունավետ կիրառումը աշխարհագրության  դասավանդման  գործընթացում  ցանկալի  արդյունք  կապահովի  այն  դեպքում,  եթե  դասասենյակը  կահավորված  լինի  համապատասխան  նյութատեխնիական 
միջոցներով,  իսկ  ուսուցիչը  տիրապետի  ուսուցանվող  թեմայի  վերաբերյալ  անհրաժեշտ տեղեկատվությանն ու այդ միջոցները օգտագործելու մեթոդական հմտություններին։
Ուսուցանվող  աշխարհագրական  յուրաքանչյուր  դասանյութ  կամ  թեմա  պահանջում  է  համապատասխան  ծրագրային  միջոցներ։
  Դրանք  կազմելիս  պետք  է  առաջնորդվել հետևյալ դրույթներով. 
-  նոր  նյութը  յուրացնելիս  պետք  է  օգտագործել  ցուցադրական  ծրագիր,  որը 
աշակերտներին ավելի պարզ ու հստակ կներկայացնի թեման և այն կդարձնի 
ավելի հասանելի,  
-  նոր  նյութի  ամրապնդման  դասերին  նպատակահարմար  է  օգտագործել  վերահսկող  ծրագրեր,  որտեղ  մասնակիցները  ցուցադրում  են  ստացված  գիտելիքները և նյութը ներկայացնելու անհրաժեշտ հմտությունները, 
-  գործնական  պարապմունքների  դասաժամերին  կարելի  է  օգտագործել 
ուսուցչի  կողմից  նախապես  պատրաստված  ուրվագծային  քարտեզներ, 
դիագրամներ, լուսանկարներ կարճ տեսանյութեր և այլն [1, էջ 35-39]։
Ուսուցման  գործընթացում  տեղեկատվական  և  հաղորդակցական  տեխնոլոգիաների կիրառումը, փոփոխելով դասավանդման և ուսուցման ավանդական մեթոդները, 
հնարավորություն  է  ընձեռում  կիրառել  նաև  «տեղեկատվական  դարին»  համահունչ 
նոր մեթոդներ` արդյունավետ ուսուցում կազմակերպելու համար։
 Ակնհայտ է, որ այդ 
տեխնոլոգիաների օգտագործումը դասապրոցեսում խնայում է ժամանակը, պահպանում  աշակերտների  կարգապահությունը,  ակտիվացնում  նրանց,  առաջացնում  հետաքրքրություն  առարկայի  նկատմամբ,  նպաստում  աշակերտ-ուսուցիչ  փոխհամագործակցությանը, ինչպես նաև բարձրացնում ուսումնական գործընթացի արդիականությունն  ու  արդյունավետությունը։
  ՏՀՏ  կիրառումը  միաժամանակ  ձևավորում  է 
պատկերացումներ  և  կայուն  գիտելիքներ  արդյունավետ  բնօգտագործման  և  բնապահպանության  բնագավառում  աշխարհագրության  պրագմատիկ-կիրառական  նշանակության վերաբերյալ։
 Դասավանդման մատչելիությունը ապահովելու և աշակերտների  գործնական  աշխատանքը  կազմակերպելու  համար  նպատակահարմար  է  օգտագործել  համակարգչային  “Microsoft  Office”  ծրագրային  փաթեթի  “PowerPoint” 
ծրագիրը։
 Նյութերի մշակման համար ցանկալի է օգտագործել նույն փաթեթի “Excel”, 
“Word” ծրագրերը և այլ տպագիր նյութեր։
Համակարգչային  տեխնոլոգիաների  օգնությամբ  կարելի  է  անցկացնել  նաև  գիտելիքների ստուգում։
 Այդ նպատակով կարող են օգտագործվել ինչպես պատրաստի, 
այնպես  էլ  ուսուցիչների  կողմից  կազմված  համակարգչային  թեստեր։
  Աշակերտների 
գիտելիքների  ստուգումը  կարելի  է  իրականացնել  թե´  անհատապես,  և  թե´խմբային 
աշխատանքով [4, էջ 46]։
Աշխարհագրություն առարկայի նկատմամբ աշակերտների հետաքրքրությունն ու 
պատասխանատվությունը բարձրացնելու համար ինքնուրույն տնային առաջադրանքների հետ մեկտեղ կարելի է առաջադրել նաև սահացուցադրումների և համակարգչային ներկայացումների պատրաստման ստեղծագործական աշխատանք։
Ուսումնական կարողությունների զարգացումը և աշակերտների ստեղծագործական ակտիվությունը դասերին ուղղակիորեն կապված են համակարգչային տեխնոլոգիաների գործածումից և առարկայի նպատակային դասավանդումից։
 ՏՀՏ–ների գործնականում կիրառումը առանձնակի նշանակություն ունի նաև աշխարհագրական  քարտեզների  հետ  աշխատելու  և  դաշտային-էքսկուրսիոն  դիտարկումներ կատարելու ժամանակ։
Այսպիսով,  օգտագործելով  տեղեկատվական  և  հաղորդակցական  տեխնոլոգիաներ ուսուցիչը. 
•  հոգեբանորեն  նպաստում  է  աշակերտների  կողմից  նյութի  յուրացման  գործընթացին և բարձրացնում դասի արդյունավետությունը,  
•  բարձրանում է աշակերտների ուսումնական ակտիվությունը, 
•  առաջացնում է հետաքրքրություն առարկայի նկատմամբ, 
•  նպաստում է տարածական աշխարհայացքի ձևավորմանը, 
•  արժևորում է աշխարհագրության կիրառական նշանակությունը, 
•  նպաստում է դասանյութի դյուրին ընկալմանը, 
•  մեծացնում է առարկան ուսումնասիրելու ցանկությունը, 
•  նպաստում է տեսական նյութի ավելի ամբողջական յուրացմանը, 
•  սովորողներին  հնարավորություն  է  տալիս  ինքնուրույն  ձեռք  բերել  աշխարհագրական  տեղեկություններ  և  դրանք  մշակել  համակարգչային  տեխնոլոգիաների օգտագործմամբ, 
•  աշակերտների  մոտ  ձևավորում  է  սեփական  տեսակետը  հստակ  ու  պարզ 
արտահայտելու կարողություն։
 Այս  հիմնահարցերի  նպատակային  լուծումը  ենթադրում  է  մեթոդական  նոր  ցուցումներ  ու  ծրագրեր,  որոնք  աշակերտների  մոտ  կապահովեն  անցում  վերարտադրողական մտածողությունից ստեղծագործականի, կձևավորեն կառուցողական մտածելակերպ, տեղեկատվական մշակույթ և այն արժևորելու ունակություն։
Գրականություն 
1.  Գալստյան  Ս.,  Երկխոսություն  համակարգչի  հետ.  Microsoft  Office  2010,  Երևան, 
2010, էջ 35-39։
2.  Մինասյան  Ա.,  Աշխարհագրության  ուսուցման  մեթոդներն  ու  միջոցները,  Երևան, 
2011, էջ 53-55։
4.  Таможняя  Е.,  Компьютерные  технологии։
  возможности  использования,  «География  в 
Արմեն Աջամօղլյան 
ԱՇԽԱՐՀԱԳՐՈՒԹՅԱՆ ՈՒՍՈՒՑՄԱՆ ԱՐԴՅՈՒՆԱՎԵՏՈՒԹՅԱՆ ԲԱՐՁՐԱՑՈՒՄԸ 
ՀԱՆՐԱԿՐԹԱԿԱՆ ԴՊՐՈՑՈՒՄ՝ ՏԵՂԵԿԱՏՎԱԿԱՆ ԵՎ ՀԱՂՈՐԴԱԿՑԱԿԱՆ 
ՏԵԽՆՈԼՈԳԻԱՆԵՐԻ ԿԻՐԱՌՄԱՄԲ 
Բանալի բառեր` տեղեկատվական և հաղորդակցական տեխնոլոգիաներ, սահացուցադրում, 
համակարգչային ներկայացումներ, ինտերակտիվ գրատախտակներ, համակարգչային 
ուսուցողական խաղեր, համակարգչային թեստեր, էլեկտրոնային գրադարաններ 
։
