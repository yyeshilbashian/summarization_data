ԱՍՏՎԱԾԱՇՆՉՅԱՆ ԿԵՐՊԱՐՆԵՐԸ ՀԱՅՏՆՈՒԹԵՆԱԿԱՆ ԿՐՈՆՆԵՐՈՒՄՀայտնութենական  համարվող  կրոններն  ունեն  ծագումնաբանության  միևնույնտարածքը (Մերձավոր Արևելք), և թե՛ հուդաիզմը, թե՛ քրիստոնեությունը, թե՛ իսլամըծագել են սեմական ժողովուրդների մեջ, հետևաբար ունեն որոշակի ընդհանրություններ, այդ թվում` միևնույն ծագումնաբանական շարքին պատկանող ավանդույթ։
Տարբեր  կերպարների  ժամանակային  փոփոխությունները  շատ  բանով  պայմանավորված են ձևավորված համաշխարհային նոր կրոններով, ինչպես և առանձին ժողովուրդների պատմական զարգացման ընթացքում տեղ գտած իմագինացիոն (երևակայության)  ճնշմամբ։
  Աշխարհի  առջև  կանգնած  կարևորագույն  խնդիրներից  է  արհեստածինը և էականը միմյանցից հնարավորինս տարանջատելը։
Աբրահամյան  կրոնները  ծագում  են  հնագույն  մերձավորարևելյան  կրոններից,  որոնք  հիմնվում  են  Մովսեսի  օրենքի  վրա։
  Իբրև  հայտնության  կրոններ`  առանձնացվում են հուդայականությունը, քրիստոնեությունը և իսլամը։
 Այս կրոններն ունեցել ենզարգացման  տարբեր  փուլեր,  և,  լինելով  մոնոթեիստական  կրոններ,  ունեն  բազմաթիվ  նմանություններ։
  Ժամանակագրական  առումով  առաջին  միաստվածային  կրոնըհուդայականությունն է («հրեական կրոն»,  Հուդայի անունից` Աստվածաշնչյան  պատրիարք Իսահակի` Իսրայելի որդին)։
 Հուդայականության ամբողջ պատմությունը, մասնավորապես` հրեաների և Աստծո փոխհարաբերության, նրանց կնքած ուխտի մասին,ամփոփված են հինկտակարանյան գրքերում, որտեղ խոսվում է մեծագույն մարգարեների` Աբրահամի, Մովսեսի և այլոց մասին։
Հաջորդ  մոնոթեիստական  կրոնը  քրիստոնեությունն  է,  որն  իսլամի  և  բուդդիզմիհետ համաշխարհային երեք կրոններից է։
 Հայտնության կրոններից վերջինը իսլամն է։
«Իսլամ»  բառը  մի  քանի  իմաստ  ունի,  բառացիորեն  թարգմանվում  է  «խաղաղություն»։
 Այլ իմաստով այդ բառը նշանակում է Ալլահին անձնատուր լինել։
 Իսլամի տեսանկյունից հին մարգարեների հետևորդները շեղվել են այն ճիշտ ճանապարհից, որըտրվել է նրանց Աստծո կողմից, իսկ հնագույն գրքերի տեքստերն աստիճանաբար խեղաթյուրվում  են։
  Ամեն  անգամ  ճշմարիտ  հավատքը  թարմացնելու  համար  Աստվածուղարկում էր տարբեր ժողովուրդների մոտ իր մարգարեներին, այդ թվում` Աբրահամին,  Մովսեսին,  Հիսուսին։
  Վերջին  մարգարեն  Մուհամեդն  էր,  ով  մարդկությանը  բերեց իսլամը` պարզ և անձեռնմխելի տեսքով։
Իսլամադավանների,  հրեաների  և  քրիստոնյաների  փոխհարաբերություններըձևավորվում  են  ոչ  միայն  այս  3  կրոնների  համոզմունքների  արտահայտմամբ  կամաստվածաբանությամբ, այլև` պատմական հանգամանքներով։
 Արդյունքում պատմությունը դառնում է հիմք կրոնական փոխըմբռնման համար։
 Էթնիկական ինքնությունըերբեմն  խառնվում  է  կրոնական  ինքնության  հետ,  օրինակ`  իսլամադավանները  շատհաճախ  իրենց  բացահայտում  ու  նույնացնում  են  արաբների  հետ`  անտեսելով  հրեակամ քրիստոնյա արաբներին, որոնք թեև քրիստոնյա են կամ հրեա, այնուամենայնիվխոսում են արաբերեն կամ կրում արաբական մշակույթ։
 Որոշ դեպքերում էլ արաբների և իսրայելցիների փոխհարաբերությունները դիտարկվում են որպես իսլամական ևհրեական  հակամարտություն։
  Այս  դեպքերը  հաճախ  նունացվում  են  խաչակրաց  արշավանքների հետ, որոնց ժամանակ քրիստոնյա արաբները հաճախ մեղադրվում էինմուսուլմանության  մեջ։
  Իսլամադավանների,  հրեաների  և  քրիստոնյաների  հարաբերությունների  վերլուծության  համար  կարևոր  է  դրանց  գաղափարական  դրսևորումըորոշակի ժամանակային ու աշխարհագրական սահմաններում։
 Մեզ համար կարևոր էանդրադառնալ  այն  հարցին,  թե  ի  սկզբանե  ինչ  վերաբերմունք  են  դրսևորում  հայտնութենական  կրոնները  միմյանց  նկատմամբ։
  Ընդհանուր  առմամբ,  հուդաիզմը  քրիստոնեությանը վերաբերվում է իբրև իր «ածանցյալի», սակայն կարծում է, որ քրիստոնեությունը  «մոլորություն»  է,  որը,  սակայն,  չի  խանգարում  իր  հիմնական  տարրերըհասցնել  հրեա  ժողովրդին։
  Եթե  դիտարկենք  հուդաիզմի  տեսակետից,  ապա  կտեսնենք, որ Նազովրեցի Հիսուսը չունի կրոնական ոչ մի նշանակություն. նրա մարգարեական նշանակությունը կամ «Քրիստոս» անվանելը չի ընդունվում հուդաիզմում1։
 Հրեական ժողովուրդը երկար տարիներ նպատակ է ունեցել փոքր քայլերով հասնել հռոմեական ասիմիլյացիայի, թեև այս ամենը հռոմեացիներին ներկայացվում էր այն գաղափարի շուրջ, որ հավատը միասնական էր դարձնում և հավասար սանդղակի  վրականգնեցնում  նրանց,  թեև  հրեական  «ընտրյալ»  լինելու  շեշտը  ցանկացած  դեպքումչէր  կորցնում  իր  զորեղությունը։
  Դեպքերի  զարգացման  նման  ընթացքում  ի  հայտ  ենգալիս քրիստոնյաները, որոնք կարճ ժամանակում կարողանում են սևեռել հռոմեացիների ուշադրությունը, ինչին սպասում ու ձգտում էին հրեաները երկար տարիներ։
Քրիստոնեական  աստվածաբանության  մեջ  հուդաիզմը,  որը  հիմնված  է  Թալմուդի  վրա,  դիտարկվում  է  իբրև  կրոն։
  Չնայած  քրիստոնեությունն  ու  հրեականություննակնհայտ նմանություն ունեն, այնուամենայնիվ Նոր կտակարանը պարունակում է միշարք դրվագներ, որոնք ավանդաբար մեկնաբանվում են իբրև հակահրեական։
 Կանոնական  ավետարանների  հետազոտությունը  Պիղատոսի  արդարացման  և  հրեաներիմեղադրման  մեջ,  որը  հետագայում  մեծ  տարածում  է  գտնում  պարականոն  ավետարանների մեջ, մնում է աստվածաշնչյան առաջնային վեճերից մեկը։
Ցույց տալով հայտնութենական կրոնների փոխհարաբերություններն ու պատմական զարգացումը՝ անդրադառնանք դրանց կերպարներին։
Ղուրանում հիշատակվող  25 մարգարեներից առաջինը Ադամն է։
 Մուսուլմանները նրան ընդունում էին իբրև մարդ, ով ընտրվել էր Ալլահի կողմից` մարդկանց ճիշտճանապարհով  առաջնորդելու  համար։
  Ադամը,  ինչպես  և  մյուս  մարգարեները,  օժտված էր այն հինգ հատկանիշներով, որոնք պարտադիր բնույթ էին կրում իսլամականմարգարեների համար։
Մովսես մարգարեի մասին տեղեկությունները, բացի աստվածաշնչյան որոշ հատվածներից,  հանդիպում  ենք  նաև  Թորայում  և  Ղուրանում։
  Թորան  Մովսեսին  համարում է ամենամեծ մարգարեն և ամբողջովին ընդգրկում է նրա կյանքի ու գործունեության  մասին  պատմությունը  (Բ  Օրինաց  34։
10)։
  Ղուրանում  Մովսեսը  Մուհամեդիններկայացնում  է  իբրև  երկար  սպասված  մարգարե։
  Մովսես  մարգարեին  տրվեցինգրքեր,  թղթեր,  որոնք,  ըստ  իսլամական  որոշ  աղբյուրների,  կանաչ  զմրուխտից  էին,իսկ  նրա  վրա  գրությունը`  ոսկետառ։
  Մովսես  մարգարեի  10  հայտնությունները  տեղադրված  են  100  էջում։
  Իսլամական  սովորության  համաձայն`  Մովսեսին  անվանումեն Կալիմալլահ (Ալլահի կրիչ կամ մարդ, ում հետ Ալլահը խոսեց առանց միջնորդի)։
Աբրահամ  մարգարեն  խոշորագույն  տեղ  է  զբաղեցնում  թե՛  իսլամում,  թե՛  քրիստոնեությունում  և  թե՛  հուդաիզմում։
  Հրեաների  համար  Աբրահամը  ուժի  մարմնացումն  է,  ով  կատարեց  բոլոր  պատվիրանները  և  առաջինն  ընդունեց  միակ  Աստծուն։
Քրիստոնեության  մեջ  Աբրահամը  հանդես  է  գալիս  իբրև  բոլոր  հավատացյալներիհայր  (Հռոմ.  4։
1)։
  Չնայած  Ղուրանը  և  Սուննան  չեն  պարունակում  տեղեկություններԱբրահամի  կյանքի  մասին,  սակայն  ներառում  են  փաստեր,  որոնք  կոնկրետ  բացատրում են տվյալ կերպարի ամենաբնորոշ գծերը։
 Իբրահիմը իսլամական 5 խոշորագույնմարգարեներից մեկն է։
 Իբրահիմը ո՛չ քրիստոնյա էր, ո՛չ հրեա, ո՛չ էլ հեթանոս, այլ խալիֆ էր (Ղուր., սուր. 3, 60։
67)։
Ղուրանը  Իսմայիլին  համարում  է  առանձնացված  մարգարե։
  Իսմայիլի  պատմական  դերը  մահմեդական  սովորության  մեջ  անհամեմատ  բարձր  է  աստվածաշնչյանԻսմայիլից։
  «Իսմայիլացիներ»,  «Իսմայիլի  որդիներ»  անունները  հանդիպում  ենք  միայն  Աստվածաշնչում,  իսկ  հյուսիսարաբական  գրություններում  հիշատակվում  ենԱստվածաշնչի 12 ցեղերից միայն 6-ը, որոնք էլ կոչվեցին արաբներ1։
Մարիամը՝  Հիսուս  Քրիստոսի  մայրը,  համարվում  է  ամենանախընտրելի  կանանցից մեկը իսլամում։
 Նրա անունով է Ղուրանի 19-րդ սուրահը, որտեղ նկարագրվում էԻսայի հրաշալի ծնունդը։
 Նա միակ կինն է, ով անվանապես հիշատակվում է Ղուրանում։
Քրիստոնյաների համար Քրիստոսն Աստծո որդին է։
 Իսկ ո±վ է նա մուսուլմանների  համար։
  Նրան  մուսուլմանները  չեն  անվանում  ո՛չ  «ինքնակոչ»  և  ո՛չ  էլ  «Աստված»`համարելով նրան Աստծո ամենանշանավոր մարգարեներից մեկը։
 Ղուրանում անընդհատ  հանդիպում  ենք  միանգամայն  մերժումն  այն  փաստի,  որ  Հիսուսը  համարվում  է«աստվածային» կամ «Աստծո որդի»2։
 Այն փաստը, որ նա ծնվել է առանց հոր, դեռևսչի  նշանակում,  որ  նա  «Աստծո  որդին  է»,  որի  հետ  կապված  հիշատակվում  է  Ադամը,որը  ծնվել  է  և՛  առանց  հայր,  և՛  առանց  մայր։
  Իր  կենդանության  օրոք  շատ  հրեաներհրաժարվեցին ընդունել նրան, այնինչ Ղուրանում նշվում է, որ նա գալու է վերստին, ևայդ  ժամանակ  նրան  պիտի  հավատան  բոլոր  հրեաներն  ու  քրիստոնյաները։
  Ղուրանում  Հիսուս  Քրիստոսի  (Իսա  իբն  Մարիամ)  մասին  խոսվում  է  իբրև  Մուհամեդի  նախորդ,  ինչպես  նաև`  ամենակարևոր  նախահայրերից  մեկը։
  Ղուրանում  հանդիպումենք «ալ մասսի» (մեսսիա) բառը, որը հանդես է գալիս իբրև Իսա բառի լրացում։
 Իսլամն ընդունում է, որ Հիսուսը հրաշքներ է գործել, խոսել է մարդկանց հետ դեռ օրորոցից,  հարություն  տվել  մեռյալներին։
  Ղուրանը  նաև  անժխտելիորեն  ընդունում  է  այն,որ  Հիսուսը  համարվում  է  Մուհամեդի  անմիջական  նախորդող  մարգարեն։
  Մեկ  այլտեսակետի համաձայն` Ղուրանում մերժվում է Քրիստոսի մահվան և հարության մասին  ընդունված  կարծիքը։
  Նա  երբեք  չի  կոչվել  որպես  Աստծո  Որդի,  քանի  որ  որդուհասկացությունն  ընդունում  են  իսկական  ֆիզիկական  իմաստով,  և  սա  է  պատճառը,որ նա երբեք չի երկրպագվել որպես աստված։
 Մահմեդականության շրջանակներումերբեք չի ընդունվել քրիստոնեական սուրբ երրորդության պատկերը, ինչպես նաև Հիսուսի դերն այդ ամենում։
 Մուհամեդն ամենուր ցույց էր տալիս, որ ինքը երբեք չի հասկացել  քրիստոնեական  ուսմունքը։
  Թվում  է,  թե  նա  ավելի  շատ  ոգեշնչվել  է  Հիսուսիգաղափարներով, որոնք ավելի մեծ տեղ էին տալիս  աստվածային տրիադային։
 Ավելին,  Մուհամեդը  կարծում  էր,  թե  քրիստոնեական  տրիադան  կազմվել  էր  Աստծուց(այստեղ միշտ բացակայում էր հոր անունը), Հիսուսից և Մարիամից։
Ժամանակի կարևորագույն հարցերից մեկը մնում էր այն, թե ինչու հրեաները չընդունեցին Քրիստոսին։
 Բանն այն է, որ հրեականության մեջ տարածված էր սիոնիզմիգաղափարը։
 Սիոնիզմը յուրաքանչյուր հրեայի իրավունքն է վերադառնալ երկիր և իրհրեական  պետություն,  որը  խոստացվել  էր  Ամենակարող  արարչի  կողմից։
  Հրեա  ժողովուրդը Հիսուս Քրիստոսին չընդունեց հետևյալ պատճառներով.•  Համաձայն  Հին  կտակարանի`  հրեաներն  այն  ժողովուրդն  են,  ովքեր  ընտրվեցին Աստծո կողմից, այսինքն` հրեաները «ընտրյալ ժողովուրդ» են, ինչը հաստատվածէ Հին կտակարանում։
•  Համաձայն  Նոր  կտակարանի`  Աստված  իր  որդու`  Հիսուս  Քրիստոսի  միջոցովխոսում է, որ բոլոր այն մարդիկ կամ ժողովուրդները, որոնք ընդունում են մկրտությունը և Իր պատվիրանները, դառնում են «ընտրյալ» Աստծո կողմից, այսինքն` կորցնումեն  «Աստծո  ընտրյալ»  լինելու  իրենց  էքսկլյուզիվ  իրավունքը։
  Եվ  այս  ամենին  գումարած հրեաները պիտի ընդունեին մկրտությունը և մասնակի փոխեին իրենց ավանդությունները։
 Իրապես, «Աստծո ընտրյալ» լինելու կոչումը կորցնելու պատճառով էլ հրեաները չընդունեցին Հիսուս Քրիստոսին իբրև Աստծո Որդի և Նոր կտակարանը` իբրևԱստծո օրենքը։
 Հրեաները նախընտրեցին Թորան, որը, ինչպես մտածում էին, նրանցիրավունք  կտար  մնալ  «Աստծո  ընտրյալներ»։
  Նրանք  ոչ  միայն  չընդունեցին  ՀիսուսՔրիստոսին,  այլև  նպաստեցին  նրա  խաչելությանը  և  համագործակցեցին  հռոմեացիների  հետ  Քրիստոսի  հետապնդումների  գործում,  ինչն  էլ  նրանց  հիմնական  սխալնէր1։
 Քրիստոսի մեսիականության հարցի շուրջ հրեաները բերում են երկու պնդում. o  Ոչ ոք չի կարող համարվել Աստված. Թորան հաստատում է, որ կա միայն միԱմենակարող,  անտեսանելի  Աստված,  Աստված  միակն  է,  չի  բաժանվում  երրորդության։
  Հիսուսն  ինքն  էլ  ճանաչեց  Աստծո  անկրկնելիությունը։
  Եվ  ինքը՝Հիսուս, ասաց նրան. «Ինչո±ւ ես դու ինձ անվանում բարի, չկա բարի բացի մեկից՝  Աստծուց»  (Մատթ.  19։
17)։
  Այս  դեպքում  ինչպես  կարող  է  մահկանացու,ով ծնվել է, խաչվել և մահացել, լինի անմահ և անբաժանելի Աստծո մի մաս2։
o  Հիսուսը չի կատարում մեսիայի աշխատանքները։
 Եթե Հիսուսը իսկապես մեսիա  էր,  ապա  նա  կկատարեր  բոլոր  այն  մեսիայական  մարգարեությունները,որոնք  տրված  էին  Թանախում։
  Օրինակ,  մեսիան  կբերի  համաշխարհայինխաղաղություն ու հանգստություն, համընդհանուր ակնածանք Աստծո նկատմամբ`  բոլոր  մարդկանց  տանելով  Նրա  ճանապարհով։
  Նա  կբուժի  բոլոր  հիվանդներին. «Այդժամ կբացվեն կույրերի աչքերը, իսկ խլի` ականջները, կաղըքառատրոփ կվազի, իսկ համրի լեզուն կերգի» (Եսայի 35։
5-6)։
Ընդհանրացնելով  վերը  շարադրվածը՝  նշենք,  որ  մեր  ուսումնասիրության  կենտրոնում  հայտնվեցին  ինչպես  արական,  այնպես  էլ  իգական  սեռի  ներկայացուցիչներ,որոնք սեմական ժողովուրդների պատմամշակութային շերտի կարևորագույն կրողները և զարգացման շարժիչն են հանդիսացել։
 Փաստենք, որ Հին կտակարանի տեքստերից սեպտուագինտայի կանոնականացումը (5-րդ դար), ըստ էության, հանդիսանում էայն  կղզյակը,  որը  լուրջ  գիտական  հետազոտության  հնարավորություն  է  ընձեռում։
Փաստորեն, համաշխարհային կրոններից զգալիորեն ավելի առաջ ձևավորվելով` այստեքստերն  արդի  հետազոտողների  կողմից  դիտվում  են  որպես  մայր  տեքստեր։
  Ճերմակ ուսուցչի մուտքը` որպես հնում ապրած մարգարեների, առաքյալների ճշմարտացիության  ու  նրանց  գործունեության  գնահատման  անկասկածելի,  անփոփոխ  հեղինակությունը,  հիրավի  խոսում  է  այն  մասին,  որ  հինկտակարանային  տեքստերը  կա՛մունեցել  են  հետագայում  կանոնակարգվածի  համեմատ  տարբեր  շարադրանք,  կա՛մգոյություն  են  ունեցել  խոր  սոցիալ-տնտեսական  պատճառներ,  որոնք  աղբյուրներումհանգեցրել  են  տարակարծության։
  Չնայած  վերը  բերված  հակասականությանը,  հինկտակարանյան  գլխավոր  հերոսը  Մովսեսն  է,  իսկ  առանցքը,  որի  շուրջ  ծավալվում  էՀին կտակարանի արժեհամակարգը, Մովսեսին տրված տասը պատվիրաններն են։
Ուսումնասիրության դաշտում առանցքային հարցերից մեկը Հիսուս Նազովրեցու`որպես  խոշորագույն  աստվածաշնչյան  կերպարի  ազդեցությունն  է  մյուս  երկու  հայտնութենական  կրոնների  համակարգերի  վրա։
  Փաստենք,  որ  Հին  կտակարանը,  քրիստոնեությունից  վաղ  շարադրված  լինելով,  իր  մեջ  չի  կարող  ունենալ  վերաբերմունքՀիսուսի հանդեպ, իսկ քրիստոնեությունը Հիսուս Քրիստոսի` որպես փրկչի գալուստը2 Տե՛ս www.evangelie.ru։
խարսխում  է  հինկտակարանյան  մարգարեությունների  վրա։
  Հուդաիզմի  վերաբերմունքը  Հիսուսի  հանդեպ  բազմաբղետ  գույներով  շարադրված  է  Թալմուդում,  որիտեքստը ոչ այլ ինչ է, քան փորձ` շիջեցնելու քրիստոնեության ճաճանչող արժեքները։
Վարկաբեկիչ  տեքստերն  այստեղ  անվիճելիորեն  հետևանքն  են  քրիստոնեության  ևհուդայականության 1700 տարի պահպանված գերլարված հարաբերությունների։
 Այլէ պատկերը իսլամում. այստեղ Հիսուսն Ալլահին ամենամոտ կանգնած մարգարեն է ևվերջին ճակատամարտում չար ուժը հաղթող պանծալի զորահրամանատարը։
Ավարտելով  շարադրանքը`  նշենք,  որ  հնարավոր  չէ  հոդվածի  շրջանակներումսպառիչ և մանրակրկիտ  ուսումնասիրության  ենթարկել հայտնութենական կրոններիվառ  կերպարների  տիպաշարի  համեմատությունը,  սակայն  ընդհանուր  գծերով  կատարած  հետազոտությունը  ցույց  է  տալիս  նրանց  ծագումնաբանական  արմատներիսերտությունը  և  հասարակության  զարգացմանը  զուգընթաց  էվոլյուցիան  Հին  կտակարանից մինչև Ղուրան ու Թալմուդ։
Ամալյա ԳրիգորյանԱՍՏՎԱԾԱՇՆՉՅԱՆ ԿԵՐՊԱՐՆԵՐԸ ՀԱՅՏՆՈՒԹԵՆԱԿԱՆ ԿՐՈՆՆԵՐՈՒՄԲանալի բառեր` հուդաիզմ, քրիստոնեություն, իսլամ, մոնոթեիստական կրոն, մարգարե, Թալմուդ, Ղուրան։
