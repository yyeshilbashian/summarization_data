Հայտնի է, որ նախագծերում ներդրումների արդյունավետությունը կապված է նախագծի ռիսկերի կառավարմամբ։
 Սա հատուկ է նաեւ
խոշորածավալ շինարարություն ենթադրող ներդրումային նախագծերին։
 Ակնհայտ է, որ շինարարական նախագծերում ներդրումների
արդյունավետությունը կախված է նախագծի իրականացման տարբեր՝
նախագծման, շինարարության, շահագործման փուլերում, ինչպես
նաեւ դրանց միջանկյալ գործընթացներում հնարավոր ռիսկերը արդյունավետ կառավարելուց։
Նախագծերը, որտեղ շինարարությունը իրականացվում է մի քանի կապալառու եւ ենթակապալառու կազմակերպությունների կողմից,
ըստ էության այլ հավասար պայմաններում ավելի դժվար կառավարելի են։
 Նման նախագծերում եւս պատասխանատվությունը կրում է
գլխավոր կապալառուն, սակայն կապալառու եւ ենթակապալառու
կազմակերպությունների կողմից ստանձնած ռիսկերի եւ աշխատանքների համակարգման, փոխգործակցության, մատակարարումների,
ժամանակացույցի, բյուջեի կառավարման, առանձին աշխատանքների ղեկավարների խմբերի միջեւ փոխգործակցության եւ այլ խնդիրները, կարող են առաջացնել նախագծի իրականացման էական ռիսկեր՝
նախանշված ժամանակացույցի, բյուջեի խախտման, ինչպես նաեւ նախագիծը իրականացնող կազմակերպության ֆինանսական, բարի
համբավի, նախագծի ձախողման հետեւանքով իրավական եւ այլ գործընթացներով պայմանավորված կազմակերպության բնականոն աշխատանքի խաթարման եւ այլ հետեւանքներ։
Ռիսկերի կառավարումը նախագծի, այդ թվում` շինարարական
արտադրության գործընթացի (այսուհետ՝ ՇԱԳ) բոլոր կողմերի գործառույթների բաղկացուցիչ մասն է կազմում։
 ՇԱԳ ռիսկերը բաշխվում
236ՏՆՏԵՍԱԳԻՏՈՒԹՅՈՒՆ
են կողմերի (ներդրող, նախագծող, կապալառու եւ այլ կողմեր) միջեւ`
ըստ նախագծում գործառույթների իրականացման համար կնքված
պայմանագրերի, ինչը պահանջների խախտման դեպքում ենթադրում
է ֆինանսական փոխհատուցման հնարավորություն։
 [3,5]
Նախագծերում ներդրումների արդյունավետությունը կապված է
նախագծի իրականացման բոլոր փուլերում համակարգված աշխատանքների եւ ռիսկերի կառավարման հետ։
 Ներկայումս եւ՛ գիտական
մակարդակում եւ՛ կազմակերպություններում ներդրումներ իրականացնելիս կարեւորում են նախագծման կառավարումը (design management)
այն համարելով նախագծում ներդրումների հաջողության գլխավոր
բաղադրիչներից մեկը։
 Նախագծման կառավարման մասին լայնածավալ աշխատությունները քիչ են, այն հանդիսանում է դեռեւս թույլ ուսումնասիրված ոլորտ։
[12]
Շինարարություն նախատեսող նախագծերում շինարարական
գործընթացի ռիսկերը բաշխվում են կողմերի միջեւ։
 Ռիսկերի մի մասը
կարող են առաջանալ ինչպես հիմնական կողմերից մեկի՝ աշխատանքները ոչ պատշաճ կազմակերպելու եւ կառավարելու հանգամանքով, այնպես էլ անկախ կամ երրորդ կողմերով պայմանավորված
գործոններով։
 Բացի այդ ռիսկերի կառավարման մեջ նախագծի մի
փուլում առաջացած ռիսկերը կամ դրանց հավանականությունը կարող են ստեղծել այլ ռիսկեր կամ բացասական հետեւանքներ նախագծի այլ փուլերում, իսկ վերջնական արդյունքում ազդել ներդրող կազմակերպության վրա։
 Հայտնի է, որ ոչ միշտ են հնարավոր ռիսկերի
ստեղծած հետեւանքների նվազեցումը կամ կանխարգելումը այլ փուլերում։
 Ռիսկերի այդպիսի օրինակ են՝ նախագծային, շինարարության
փուլում, ժամկետների խախտման, բարի համբավի եւ այլ ռիսկերը։
ՇԱԳ որեւէ փուլում անկախ պատճառից օբյեկտի շահագործման ժամանակացույցի խախտումը ներդրողի մոտ կարող է առաջացնել ներդրումների արդյունավետության անկում եւ այլն։
 Հաճախ պայմանագրերով սահմանված տուգանքները կամ պատասխանատվության միջոցները ամբողջությամբ չեն կարող հատուցել դրա հետեւանքները։
Նախագծերի կառավարման հայտնի մոտեցումները ենթադրում
են նախագծի կառավարումը տվյալ փուլի եւ պայմանագրի պատասխանատվության շրջանակներում։
 Ակնհայտ, որ նման դեպքում ներդրող կազմակերպության ռիսկերի կառավարման շրջանակը ըստ էու237ՏՆՏԵՍԱԳԻՏՈՒԹՅՈՒՆ
թյան մասամբ սահմանափակվում է պայմանագրերով։
 Անկախ պայմանագրով բաշխված պատասխանատվության եւ ռիսկերի, միեւնույն է,
ներդրող կազմակերպությունները կարող են կրել դրանց հնարավոր
հետեւանքները։
 Հետեւաբար, բազմակողմ եւ բազմափուլ նախագծերում ներդրող կողմի ռիսկերի կառավարման արդյունավետությունը
կախված է նաեւ նախագծի մասանկից կազմակերպությունների ռիսկերի կառավարման արդյունավետությունից։
Է. Զավադկասը նախագծերում ռիսկերի կառավարման գործընթացը ներկայացնում է քայլերի հետեւյալ հաջորդականությամբ՝
 Նույնականացում,
 Վերլուծություն,
 Հսկողություն/վերահսկողություն (control)։
Նույնականացումը՝ նախագծի արտաքին, ներքին, ռիսկերի բացահայտումն է, որին հաջորդում է վերլուծությունը՝ ռիսկերի գնահատում, առաջանալու հավանականությունը եւ այլն։
[10]
Վերահսկողության միջոցառումները ենթադրում են ռիսկերի եւ
դրանց առաջանալու հավանականության կանխում, որն իրականացվում է՝ դիվերսիֆիկացման եւ նվազեցման միջոցով։
 Ռիսկերի նվազեցումը ենթադրում է՝
 Կոմերցիոն ապահովագրություն,
 Ինքնապահովագրություն
 Միաձուլում եւ դիվերսիֆիկացում։
[11]
Ա. Եգանյանը շինարարության նախագծերում ռիսկերի կառավարումը ներկայացնում է՝
 Հրաժարման,
 Փոխանցման,
 Ընդունման,
 Նվազեցման եղանակներով։
 [4]
Ձեռնարկություններում ռիսկերի կառավարման ռազմավարությունների մեջ Է. Հոլմսը առանձնացնում է հետեւյալ մեթոդները`
 ռիսկերից խուսափելու,
 փոխանցման,
 ապահովագրության,
 հեջավորման,
 դիվերսիֆիկացման
238ՏՆՏԵՍԱԳԻՏՈՒԹՅՈՒՆ
Ձեռնարկություններում եւ նախագծերում ռիսկերի կառավարման
հաջորդ փուլը՝ ռիսկերի մոնիթորինգն ու կառավարումն է, որոնց նպատակը ռիսկերի հսկողության միջոցով` արտաքին եւ ներքին միջավայրերի գործոնների փոփոխությամբ պայմանավորված, ռիսկերի կառավարման ռազմավարության մեջ համապատասխան փոփոխությունների իրականացումն է։
 Նշված գործողությունները, ըստ էության, ենթադրում են տվյալ ռիսկը ստանձնած կողմի ռիսկերի կառավարման ռազմավարության եւ առանձին մեթոդների փոփոխություն։
 [1]
Ըստ էության, մոնիթորինգը եւ ռիսկերի նվազեցման եւ դրանց առաջացումը կանխարգելելու միջոցառումների նկատմամբ վերահսկողությունը իրականացնում է տվյալ ռիսկը ստանձնած կողմը։
 Ակնհայտ
է, որ նախագծի ներդրող կողմը մոնիթորինգը իրականացնում է իր
գործառույթների եւ ստանձնած ռիսկերի նկատմամբ։
Հայտնի է, որ ռիսկերը կարող են առաջանալ, ինչպե՛ս նախագծի
մասնակից կողմի սխալի, այլեւ անկախ կամ ֆորսմաժորային գործոններով։
 Ակնհայտ է, որ նախագծի իրականացման տվյալ փուլի համար պատասխանատու կազմակերպությունն է կրում առաջացած ֆինանսական
կորուստների եւ պահանջների պատասխանատվությունը։
 Հնարավոր են
դեպքեր, որոնց պատճառները կապված չեն կողմերից մեկի թերացմամբ։
 Ինչպես օրինակ` քաղաքական ռիսկի որոշ տեսակները, բնական
կամ տեխնոգեն լոկալ աղետների/վթարները (մատակարար կազմակերպության մոտ) եւ այլն։
 Նշված դեպքերը կարող են հանգեցնել մատակարարման խափանումների, հետեւաբար, պայմանագրի պահանջների թերի կատարման՝ շահագործման ժամկետների հետաձգման եւ այլ
հետեւանքների։
 Նման դեպքերում, աշխատանքների կատարման համար
կնքված պայմանագրերի համար գործում է ֆորս-մաժորի պայմանը, ինչը սովորաբար ամրագրվում է պայմանագրերում։
 Մյուս կողմից պայմանագրի կատարման ժամկետների հետաձգումը ներդրող կազմակերպության մոտ կարող է առաջացնել ֆինանսական խնդիրներ՝ վարկային,
արժութային այլ ռիսկեր, սպասվող դրամական հոսքերի հետաձգում,
ներդրումների արդյունավետության անկում եւ այլն։
 Ապահովագրական,
փոխհատուցման պահանջի նպատակով՝ պատճառների հետաքննութունները, ուսումնասիրությունները եւ իրավական գործընթացները ժամանակատար են։
 Հետեւաբար, դրանք, եւս կարող են ազդել նախագծի եւ
ներդրումների արդյունավետության վրա։
 [14]
239ՏՆՏԵՍԱԳԻՏՈՒԹՅՈՒՆ
Միեւնույն ժամանակ, տվյալ աշխատանքները իրականացնող
կազմակերպությունը, աշխատանքների իրականացման եւ ռիսկերի
կառավարման պատշաճ մակարդակ ապահովելու պարագայում օրինակ՝ պաշարների կառավարման, մատակարարման աղբյուրների դիվերսիֆիկացման եւ այլ միջոցառումների դեպքում կարող են խուսափել նմանատիպ ռիսկերից կամ նվազագույնի հասցնել դրանց
հետեւանքները։
Ներդրումների արդյունավետությունը ուղղակի կապված է ռիսկերի կառավարման արդյունավետության հետ։
 Հետեւաբար բազմափուլ,
բազմակողմ երկարաժամկետ խոշորածավալ շինարարական նախագծերում արդյունավետ ներդրումների կառավարման գլխավոր գործոններից մեկը՝ ռիսկերի արդյունավետ կառավարումն է նախագծի մասնակից բոլոր կողմերի կողմից։
Ռիսկերի արդյունավետ եւ համակարգված կառավարման պահանջը առավել բարձր եւ կարեւոր գործոն է հատկապես մեծաքանակ
կապալառու եւ ենթակապալառու կազմակերպություններից կազմված
խոշոր նախագծերում։
 Նախագծերը, որտեղ շինարարությունը իրականացնում են փոքր կազմակերպությունները, նշված ռիսկերի բազմապատկմանը ավելանում են փոխհամաձայնեցված, համակարգված
աշխատանքների իրականացման խնդիրները։
 Սովորաբար, փոքր
կազմակերպությունների ռեսուրսների սահմանափակությունը ենթադրում է նաեւ ռիսկերի կառավարման ցածր մակարդակ։
Հիմնականում զարգացող երկրներում, այդ թվում` ՀՀ-ում, շինարարական կազմակերպությունները գտնվելով վաղ զարգացման փուլում, սովորաբար ռիսկերի կառավարման նպատակով չեն կիրառում
միջազգային ստանդարտներ, կամ օգտվում որակավորված նախագծերի, ռիսկերի կառավարման որակավորված մասնագետների ծառայություններից։
 ՀՀ-ում ռիսկերի կառավարման՝ ISO 31000 եւ 31010
ստանդարտի որակավորումները տրամադրվում են «Ստանդարտների
ազգային ինստիտուտի» կողմից, սակայն մեր կողմից իրականացված
դիտարկումները ցույց են տվել որ ներկայում՝ ՀՀ-ում գործող շինարարական կազմակերպություններին ռիսկեր կառավարման միջազգային
ստանդարտների որեւէ որակավորում տրամադրված չէ։
[6]
Բազմաթիվ երկրներում շինարարական նախագծերում ներդրողները շինարարության փուլի նկատմամբ, մասնավորապես՝ որակի եւ
240ՏՆՏԵՍԱԳԻՏՈՒԹՅՈՒՆ
տեխնիկական պայմանների հսկողության նպատակով, օգտվում են
համապատասխան որակավորված մասնագիտական ծառայություններից։
 Որակի եւ տեխնիկական հսկողության նպատակը՝ սահմանված
նորմատիվային ցուցանիշներին կառույցի համապատասխանության
ապահովումն է։
 Շինարարության որակի եւ տեխնիկական հսկողության պրակտիկան (այսուհետ ՇՈՏՀ) կիրառվում է նաեւ ՀՀ-ում եւ
հանդիսանում է օրենսդրական պահանջ։
 [13]
Այն, ըստ էության, մոնիթորինգային/վերահսկողական գործընթաց է, որն ապահովում է կառույցի որակի եւ սահմանված նորմատիվ
տեխնիկական պահանջներին համապատասխանությունը։
 Ակնհայտ
է, որ նշված պահանջների պահպանումը կապալառու կազմակերպության պարտականությունն է, մյուս կողմից` ներդրող կողմի համար ապահովում է նշված ռիսկերի կառավարման հսկողություն-մոնիթորինգ։
 ՇԱԳ-ի նկատմամաբ պետական կարգավորող մարմինների
կողմից սահմանված օրենսդրական եւ նորմատիվային պահանջների
նպատակը՝ պետական, հասարակական, մարդու անվտանգության,
շրջակա միջավայրի, տարածքների կառավարման եւ այլ ոլորտներում
ռիսկերի ու պատահարների կանխարգելումն է։
 Տեսչական մարմինների վերահսկողությունը հանդիսանում է նշված պահանջների պահպանման մոնիթորինգ։
 [7]
Գործնականում՝ նախագծերում մասնակից կողմերի ռիսկերի կառավարման արդյունավետություն ապահովվելու նպատակով, պատվիրատու կողմը կարող է սահմանել կամ պարտադրել ռիսկերի կամ նախագծի կառավարման որոշակի ուղղեցույցներ, ստանդարտներ, պահանջներ։
 Սակայն անհրաժեշտ է, որ տվյալ կապալառու կազմակերպությունը ունենա համապատասախան որակավորմամբ կամ հմտություններով մասանգետներ, որոնք կարող են ներդրնել եւ կիրառել
սահմանված պահանջները։
 Բացի այդ նմանատիպ պահանջները ոչ
միշտ են հնարավոր ներդնել տվյալ կազմակերպությունում։
 Սովորաբար դրանք պահանջում են՝ որոշակի փորձառություն, ավելի շատ ռեսուրսներ, ժամանակ եւ միշտ չէ, որ կարող երաշխավորել ցանկալի
արդյունք։
Վերլուծելով վերոնշվածը` մեր կարծիքով խոշորածավալ երկարաժամկետ շինարարական նախագծերում ներդրող կողմի ռիսկերի լավագույն կառավարումը, մասնակից մյուս կողմերի՝ աշխատանքների
241ՏՆՏԵՍԱԳԻՏՈՒԹՅՈՒՆ
կազմակերպման, ռիսկերի կառավարման գործընթացների նկատմամբ մոնիթորինգի/հսկողության եւ վերլուծության իրականացումն է՝
ներդրումների արդյունավետության, ռիսկերի կանխարգելման եւ կառավարման նպատակով։
 Սակայն ազդեցության տեսանկյունից ներդրող կողմի նախագծի թիմը կամ ղեկավարը չեն կարող ուղղակի ազդել կապալառու կազմակերպության տվյալ նախագծի հետ կապված
ռիսկերի կառավարման գործընթացի վրա։
Նախագծի մասնակից կողմերի ստանձնած ռիսկերի կառավարման մոնիթորինգը ենթադրում է՝ մասնակից կողմերի ռիսկերի կանխարգելման եւ նվազեցման նպատակով իրականացվող միջոցառումների նկատմամբ մոնիթորինգ։
 Մոնիթորինգը հնարավորություն է
տալիս գնահատել եւ կանխարգելել ռիսկերի կառավարման կառավարչական որոշումների հնարավոր սխալի ռիսկը։
 Այն հնարավարություն է տալիս վերլուծել եւ կանխարգելել ռիսկը ստանձնած կողմի՝
ռիսկերի կառավարման, որոշումների ընդունման սխալի ռիսկերից, որոնք վերջնական արդյունքում կարող են ազդել նախագծի արժեքի եւ
ժամկետի վրա։
 Ակնհայտ է, որ մոնիթորինգի շահառուն ներդրողն է,
հետեւաբար մոնիթորինգ իրականացնող խմբի կամ մասանգետի ծառայությունների դիմաց վճարումը պետք է իրականացնի ներդրողը։
Խոշորածավալ շինարարական նախագծերում ռիսկերի եւ նախագծի
կառավարման մոնիթորինգ իրականացնող մասնագետը ըստ էության
պետք է տիրապետի նաեւ որոշակի շինարարական գիտելիքների։
Շինարարության փուլում՝ որոշ աշխատանքների իրականացումը
ենթադրում է լուծումներ, նախնական նախագծի փոփոխություններ եւ
ոչ ստանդարտ որոշումներ, լուծումներ։
 Նշված ոչ ստանդարտ լուծումները եւ փոփոխությունները փոխհամաձայնեցվում են նախագծողի,
շինարարության, հրապարակի աշխատանքների ղեկավարի, ինչպես
նաեւ որակի եւ տեխնիկական հսկողության մասնագետի միջեւ (այսուհետ՝ ՇՈՏՀ)։
 Օրենսդրությամբ եւս ՇՈՏՀ մասնագետի իրավասությունների եւ պարտականությունների շրջանակում է գտնվում նման
միջամտությունը ընդհուպ` շինարարության դադարեցում եւ այլն։
 Ակնհայտ է, որ ՇՈՏՀ մասանգետը մասնակցում է նախագծի ՇԱԳ ողջ ընթացքին եւ ունի մասնագիտական բարձր որակավորում, այդ թվում` օրենսդրությամբ սահմանված։
 [7,9]
Վերոնշյալը հաշվի առնելով, մեր կարծիքով` զարգացող երկրնե242ՏՆՏԵՍԱԳԻՏՈՒԹՅՈՒՆ
րում, մասնավորապես` ՀՀ-ում խոշորածավալ շինարարություն նախատեսող (բնակելի եւ կոմերցիոն անշարժ գույքի շուկայում) նախագծում ներդրումներ իրականացնելիս ՇԱԳ փուլի եւ ռիսկերի կառավարման նկատմամբ մոնիթորինգի գործընթացը եւ հնարավոր ռիսկերի
կանխարգելումն եւ կառավարումն առավել արդյունավետ եւ քիչ ծախսերով կարող են իրականացնել ՇՈՏՀ մասնագետները։
 Սովորաբար
որակավորված նախագծի ղեկավարները եւ ռիսկերի կառավարման
մասնագետները այլ հավասար պայմաններում չեն տիրապետում
ՇԱԳ-ի առանձնահատկություններին, մյուս կողմից ներդրող կողմի
շահերը ներկայացնող նախագծի ղեկավարները ըստ էության չեն կարող ազդեցություն ունենալ մասնակից կողմերի վրա։
Ներդրող կողմի խնդիրը ՇԱԳ բոլոր մասնակիցների կողմից ռիսկերի կառավարման արդյունավետության բարձրացումն է։
 ՇՈՏՀ
մասնագետների դերը պետք է հանդիսանա նախագծման, շինարարության եւ այլ միջանկյալ գործընթացներում աշխատանքների եւ ռիսկերի կառավարման գործընթացների նկատմամբ մոնիթորինգի վերլուծության եւ համապատասխան միջոցառումների իրականացումը։
Մեր կողմից ներկայացված մոնիթորինգը ենթադրում է ոչ թե՛
տվյալ կազմակերպության կողմից ստանձնած ռիսկերի մոնիթորինգ,
այլ նախագծի իրականացման ողջ գործընթացի՝ նախագծման, հողային, գիոդեզիական, շինարարական եւ այլ միջանկյալ աշխատանքները
իրականացնող կազմակերպությունների նախագծի եւ ռիսկերի կառավարման գործընթացի նկատմամբ մոնիթորինգ եւ վերլուծություն, որոնց արդյունքները պետք է օգտագործվեն համապատասխան կանխարգելիչ միջոցառումների իրականացման նպատակով։
Վերոգրյալից ելնելով` առաջարկում ենք նախագծեր իրականացնելիս ռիսկերի կառավարման արդյունավետության բարձրացման, շինարարության տեմպերի արագացման, նախագծային ժամկետների եւ
բյուջեից հնարավորինս քիչ շեղում ունենալու նպատակով ՇԱԳ փուլում՝ նախագծի եւ ռիսկերի կառավարումը իրականացնել ՇՈՏՀ մասնագետի կառավարման միջոցով։
 Ըստ էության ներկայացված առաջարկը առավել կիրառելի եւ արդյունավետ կարող է լինել հատկապես
բնակելի եւ կոմերցիոն անշարժ գույքի կառուցման նախագծերում
ներդրումներ իրականացնելիս, որտեղ նախագծի իրականացման
«հիմնական» մասը ՇԱԳ փուլն է։
243ՏՆՏԵՍԱԳԻՏՈՒԹՅՈՒՆ
Նախագծերում ՇՈՏՀ մասնագետի կողմից նախագծի կառավարման եւ ռիսկերի մոնիթորինգի գործընթացը կարող է բարձրացնել նախագծի, այդ թվում` ռիսկերի կառավարման արդյունավետությունը եւ
լրացնել մասնակից փոքր ենթակապալառու կազմակերպությունների
ռիսկերի կառավարման արդյունավետության բացը։
ՇՈՏՀ մասնագետի գլխավոր խնդիրը՝ նախագծի իրականացման
մասնակից կողմերի կողմից ռիսկերի կառավարման գործընթացի
վերլուծությունը եւ թերությունների բացահայտումն է՝ հնարավոր ռիսկերի կանխման եւ ազդեցության նվազեցման նպատակով։
 Մոնիթորինգի արդյունքում ստացված տվյալները փոխանցվում են ներդրող
կողմին, որը վերագնահատում է աշխատանքների ընթացքը, ձեռնարկում ռիսկերի կառավարման համապատասխան միջոցառումներ՝ պահուստների վերագնահատում, պայմանագրերի վերանայում եւ այլն։
 [8]
Նախագծի ռիսկերի կառավարման եւ աշխատանքների իրականացման մոնիթորինգի իրականացման արդյունքները ենթադրում են
որոշակի միջոցառումներ։
 Մյուս կողմից ակնհայտ է որ ՇՈՏՀ մասնագետը չի կարող ուղղակի ազդել կամ ներգործել աշխատանքների, որոշումների վրա։
 Ներգործության հիմնական ձեւը ըստ էության
խորհրդատվությունն է եւ լուծումների առաջարկումը։
 Որոնց չհետեւելու
հետեւանքով առաջացած ռիսկերի հետեւանքները պետք է կրի աշխատանքները իրականացնող կողմը։
Եզրակացություն
Վերոգրյալից եզրահանգում են, որ խոշորածավալ շինարարություն նախատեսող նախագծերում ներդրումների արդյունավետությունը կախված է տվյալ նախագծի իրագործման առանձին փուլերում
ռիսկերի կառավարման արդյունավետությունից։
 Շինարարական նախագծերում ներդրումների արդյունավետությունը կապված է ներդրող
կազմակերպության ռիսկերի կառավարման մարմնի կողմից` ՇԱԳ
ամբողջ գործընթացի մասնակիցների աշխատանքների, ռիսկերի կառավարման մոնիթորինգի, ռիսկերի վերագնահատման եւ կառավարման այդ թվում կառավարման ռազմավարության փոփոխությամբ։
Նախագծի ներդրումների եւ ռիսկերի արդյունավետությունը պայմանավորված է նախագծի տարբեր փուլերի աշխատանքների իրակա244ՏՆՏԵՍԱԳԻՏՈՒԹՅՈՒՆ
նացման եւ (ռիսկը ստանձնած կողմի՝ կապալառու) ռիսկերի կառավարման գործընթացի մոնիթորինգից։
 Մոնիթորինգի արդյունքների
վերլուծության եւ ռիսկերի վերագնահատման հիման վրա ներդրող
կազմակերպության ռիսկերի եւ ֆինանսերի կառավարման ռազմավարության համապատասխան փոփոխությունները կարող են ապահովվել նախագծում ներդրումների արդյունավետություն, ինչպես նաեւ
կանխարգելել կառավարչական եւ մասնագիտական որոշումների
սխալի ռիսկը։
 Նշված դեպքերը կարող են էական ազդեցություն ունենալ, ինչպե՛ս տվյալ կազմակերպության վարկանշի ձեւավորման, այնպես էլ վերլուծությունների իրականացման եւ այլ նպատակների համար։
Մոնիթորինգի իրականացման աշխատանքներին ՇՈՏՀ մասնագետի մասնակցությունը ենթադրում է նաեւ վարձատրության փոփոխություն, կապված աշխատանքների իրականացման նպատակների
փոփոխությունից։
 Քանի որ մոնիթորինգի աշխատանքների իրականացման դեպքում ՇՈՏՀ մասնագետի խնդիրը՝ նախագծի եւ ռիսկերի
կառավարումն է ՇԱԳ փուլում ինչպես նաեւ նախագծի իրականացումը
սահմանված ժամկետի եւ բյուջեի շրջանակներում։
 Հետեւաաբար վարձատրությունը եւս պետք է իրականացվի ժամկետի երկարաձգման եւ
բյուջեից շեղման աճին զուգահեռ՝ նվազման սկզբունքով։
