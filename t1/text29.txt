Իրավական մշակույթը ժողովրդի ընդհանուր մշակույթի անբաժանելի մասն է, որը հիմնված է նրա սկզբունքների վրա, արտացոլում է նրա զարգացման մակարդակը, մտածելակերպը։
  Իրավական մշակույթը չի ձեւավորվում քաղաքական, բարոյական, էսթետիկ մշակույթներից առանձին. նրանք կիսում են հասարակության բարոյական եւ իրավական կարգավիճակի ստեղծման ընդհանուր նպատակը, որն ապահովում է անհատի վարքագծի ազատությունն ու հասարակության նկատմամբ պատասխանատվությունը, պաշտպանում է իր իրավունքները, սոցիալական ապահովվածությունը, արժանապատվությունը։
 Այլ կերպ ասած, անհատը հայտնվում է տնտեսական, սոցիալական, քաղաքական, մշակութային գործընթացների կենտրոնում։
 Իրավական մշակույթը՝ ունենալով բազմաթիվ տեսակներ եւ դրսեւորման ձեւեր՝ ունի նաեւ իր հակատեսակը (անտիպոդը)՝ իրավական նիհիլիզմը։
  Իրավական նիհիլիզմը (լատ Nihil – ոչինչ) ` իրավունքի` որպես սոցիալական ինստիտուտի, վարքագծի կանոնների եւ նմանատիպ բոլոր այն համակարգերի հերքումն է, որոնք նպաստում են մարդկային հարաբերությունների ճիշտ կարգավորմանը 1 ։
  Հարկ է նկատել, որ իրավական նիհիլիզմը իրենից միաժամանակ ենթադրում է պետական նիհիլիզմ, քանի որ իրավունքի բացառումն իր մեջ, ըստ էության, ներառում է նաեւ պետության՝ որպես հանրային իշխանության իրավական կազմակերպության բացառումը։
  Իրավական նիհիլիզմի բնույթը կայանում է օրենքների ժխտման մեջ, ինչը, բնականաբար հանգեցնում է հակաիրավական գործունեությանը` խանգարելով իրավական համակարգի զարգացմանը։
  Ըստ էության իրավական նիհիլիզմը իրենից ենթադրում է իրավական մշակույթի բացակայություն։
 Իրավական նիհիլիզմը կարող է լինել ակտիվ կամ պասիվ, կենՏե՛ս Зрячкин А.Н. Правовой нигилизм։
  причины и пути их преодоления. Автореф. 383ԻՐԱՎԱԳԻՏՈՒԹՅՈՒՆ ցաղային` կապված օրենքի չիմացության հետ, կամ փիլիսոփայական, ինչը կապված է մարդու աշխարհահայացքի կառուցվածքի հետ, որում ժխտվում է օրենքի հասարակական դերը։
  Միեւնույն ժամանակ, իրավական նիհիլիզմը կարող է դիտվել օրենքի հետ որպես անվանական հաստատություն ակտիվորեն առնչվող անձանց մոտ, սակայն իրականում իրենց շահերին ձգտող` կոռուպցիայի եւ հիերարխիկ կառույցների միջոցով։
  2 Իրավական նիհիլիզմը հանդիսանում է իրավագիտակցության խեղաթյուրման տեսակ։
 Ինչպես նշվել էր, իրավական նիհիլիզմը արտահայտվում է անձի` իրավունքի նկատմամբ բացասական վերաբերմունքով։
  Սակայն օրենքի նկատմամբ նման վերաբեմունքը կարող է լինել տարբեր աստիճանի` ակտիվ եւ պասիվ։
  Պասիվ ձեւը արտահայտվում է օրենքի նկատմամբ անհավատության, հասարակության մեջ իր դրական դերի հերքման մեջ։
  Ակտիվ ձեւը բնութագրվում է օրենքների հանդեպ թշնամական վերաբերմունքով, նման հայացքների քարոզչությամբ այլ քաղաքացիների (անարխիզմ) միջեւ։
 Իրավական նիհիլիզմը, ընդհանուր առմամբ, իրավունքի, իրավակարգի, օրենքների նկատմամբ հավատի բացակայությունն է, օրենքների նկատմամբ բացասական եւ անհարգալից վերաբերմունքը 3 ։
  Իրավական նիհիլիզմի պատճառները տարբեր են։
  Բնութագրելով, օրինակ, հետխորհրդային Ռուսաստանը` պրոֆեսոր Վ.Տումանովը նշում է, որ՝ երբ երկիրը հրաժարվեց կառավարման ամբողջատիրական մեթոդներից եւ փորձեց որդեգրել իրավական պետության ուղին, երբ մարդիկ իրական հնարավորություն ստացան օգտվելու իրավունքներից եւ ազատություններից, այդ ժամանակ անմիջապես նկատվեց հասարակության իրավագիտակցության եւ իրավական մշակույթի ցածր մակարդակը, ինչպես նաեւ իրավունքի նկատմամբ անտարբեր վերաբերմունքը եւ դրա թերագնահատումը 4 ։
  Հատկանշական է, որ այս երեւույթը բնորոշ էր ոչ միայն հետխորհրդային Ռուսաստանին, այլեւ հետխորհրդային մյուս երկրներին` չնչին տարբերություններով։
 Տե՛ս նույն տեղում։
 Տե՛ս Донченко Р. Правовой нигилизм как устоявшееся общесоциальное явление, Տե՛ս Туманов В. Правовой нигилизм в историко-идеологическом ракурсе. 384ԻՐԱՎԱԳԻՏՈՒԹՅՈՒՆ Հայաստանի Հանրապետությունում եւս իրավիճակը չէր տարբերվում, քանի որ մեր հասարակությունը նույնպես սովոր էր իշխանությունների վարած քաղաքականությանը, եւ, իհարկե, վերջինիս համար բավականին դժվար էր յուրացնել նոր իրավական համակարգը, նոր իրավունքները եւ ազատությունները, որոնցից օգտվելու հմտությունները նույնիսկ այսօր դեռեւս ամբողջությամբ ձեւավորված չեն մեր հասարակության իրավագիտակցության մեջ։
  Ինչպես նշում է պրոֆեսոր Ի.Իլյինը. «Արդար, օրինապահ կարելի է լինել միայն սեփական համոզմունքով եւ որոշումով։
  Առանց դրա չկա իրավագիտակցություն եւ արդարություն։
  Եվ այդ դեպքում մարդիկ դառնում են ոչ թե իրավակարգի համար ապավեն, այլ խոչընդոտ։
  Այս դեպքում պետք է տարբերել օրինապահությունը օրինապաշտությունից, քանի որ առաջին դեպքում մարդիկ ենթարկվում են օրենքին, իսկ երկրորդ դեպքում հարգում են օրենքը։
  Այսինքն` օրինապաշտությունը անհատի կամավոր, այլ ոչ թե պարտարդրված դիրքորոշումն է, հետեւապես` այս դեպքում անհատը հետեւում է օրենքին ոչ թե այն պատճառով, որ դրանից վախենում է, այլ այն պատճառով, որ հարգում է այն» 5 ։
 Իրավական նիհիլիզմի մեկ այլ պատճառ է նաեւ այն, որ որոշակի հանգամանքներում օրինականության եւ կարգի մասին գաղափարները կարող են շահագրգիռ առաջնորդների եւ իշխանական կառույցների կողմից օգտագործվել որպես ուժի գործադրման եւ մարդու իրավունքների խախտման առիթ։
  Սա կարելի է անվանել իրավական կոնֆորմիզմ, երբ իրավունքի եւ օրինականության գաղափարները հարմարեցվում են իրավիճակին, երբ դրանք օգտագործվում են ոչ թե ի նպաստ, այլ ի վնաս հասարակական շահերի եւ պահանջների 6 ։
 Ասվածը պայմանավորված է այն հիմնավորմամբ, որ հաճախ քաղաքացիների խաղաղ ցույցերը, երթերը եւ հանրահավաքները, ինչպես նաեւ տարբեր քաղաքացիական նախաձեռնություններ արժանանում են իշխանության կողմից բռնի վերաբերմունքի, որը ներկայացվում է որպես հանրային շահի եւ սահմանադրական կարգի պաշտպանում, Տե՛ս Ильин И. А. Собрание сочинений։
  в 10 т. Т. 2. Кн. 1. «Наши задачи»։
  Статьи 385ԻՐԱՎԱԳԻՏՈՒԹՅՈՒՆ մինչդեռ քաղաքացիներն օգտվում են իրենց սահամանադրական իրավունքներից եւ ազատություններից։
  Այս տեսանկյունից ուշագրավ է Հենդլիի այն կարծիքը, ըստ որի՝ իրավական նիհիլիզմի պատճառ կարող է հանդիսանալ հենց պետությունը։
  Մեկնաբանները հարց են բարձրացնում, թե ինչու քաղաքացիները պետք է հետեւեն օրենքին, երբ այդ նույն օրենքին չի հետեւում պետությունը 7 ։
  Օրենքի նկատմամբ հավատի բացակայությունը կազմում է իրավական նիհիլիզմի հիմքը, ինչը նպաստում է իրավաքաղաքական հակամշակույթի։
  Օրենքի համընդհանուր անտեսումը իրավագիտակցության ծայրահեղ ցածր մակարդակի եւ համարժեք իրավական մշակույթի բացակայության հետեւանքն է 8 ։
  Իրավաքաղաքական նիհիլիզմի լուրջ աղբյուր է մարդու իրավունքների խախտումը, հատկապես այն իրավունքների, ինչպիսիք են` կյանքի, արժանապատվության, սեփականության, անվտանգության իրավունքները։
  Անձի թույլ իրավական պաշտպանվածությունը հանգեցնում է օրենքի նկատմամբ հավատի նվազման, հասարակության մեջ կարգի եւ կայունության ապահովման պետության կարողության թուլացմանը։
  Իրավունքի ոչ պատշաճ կիրառումը չի կարող ձեւավորել վերջինիս նկատմամբ դրական վերաբերմունք, այլ հակառակը` այն ծնում է դժգոհություն եւ բողոք 9 ։
 Հաճախ իրավական նիհիլիզմի սուբյեկտները (քաղաքացիները, պաշտոնյաները, պետական մարմինները, հասարակական կազմակերպությունները) ուղղակի չեն համապատասխանեցնում իրենց վարքագիծը իրավական նորմերի պահանջներին, այլ ձգտում են գործել եւ ապրել «իրենց կանոններով»։
  Այս երեւույթը կարող է բացատրվել տարբեր պատճառներով, սակայն դրանցից առաջնահերթ է այն հանգամանքը, որ հաճախ գործնականում իրավական նորմերը կարող են ոչ լիարժեքորեն արտահայտել իրենց հասցեատերերի շահերը, իրավունքները եւ ազատությունները։
  Իսկ սեփական իրավունքի իրականացման անհնարինությունը անհատի մոտ ծնում է նրանից օտարման զգացում, իրավական հիասթափություն, կասկածամտություն՝ ձեւավորելով իրավական նիհիլիզմ։
  Քաղաքացին դադարում է գնահատել եւ Տե՛ս նույն տեղում, էջ 154։
 Տե՛ս Донченко Р. Правовой нигилизм как устоявшееся общесоциальное явление, Տե՛ս նույն տեղում։
 386ԻՐԱՎԱԳԻՏՈՒԹՅՈՒՆ հարգել իրավունքը, քանի որ նրանում չի տեսնում իր վստահելի երաշխավորին։
 Իրավական նիհիլիզմը զուգորդվում է նաեւ արդարության հասկացության հետ, ինչը նշանակում է հասարակության կառուցվածքի ընդհանուր բարոյական իմաստ, սոցիալական կառուցվածքի սահմանափակ սկզբունքների համալիր, հասարակական եւ քաղաքական ինստիտուտների բարձր լեգիտիմություն։
  Ամերիկացի պրոֆեսորներ Ջ. Մեդիսոնը, Ա. Համիլթոնը եւ Ջ. Ջեյը արդարությունը դիտում են որպես կառավարման նպատակ։
  Նրանց կարծիքով` արդարությունը քաղաքացիական հասարակության նպատակն է։
  Եվ վերջինս միշտ ձգտել եւ շարունակելու է ձգտել այդ նպատակին 10 ։
 Անշուշտ, իրական քաղաքական կյանքը հաստատում է այս թեզը. որեւէ երկարաժամկետ նպատակներ եւ ծրագրեր չեն կարող իրականացվել անարդար միջոցներով եւ մեթոդներով 11 ։
  Եթե արդարություն չկա, առաջանում է իրավական նիհիլիզմ։
  Կարծում ենք, որ հայ հասարակության մոտ իրավական նիհիլիզմի առկայությունն իր մեջ պարունակում է բազմաթիվ վտանգներ ինչպես՝ հասարակության, այնպես էլ պետության համար։
  Իրավական նիհիլիստների մոտ ձեւավորվում է այնպիսի իրավական մտածելակերպ, որը նրանց անընդհատ դուրս է բերում փողոց։
  Չհավատալով օրենքների արդարությանը, իրենց իրավունքների պաշտպանությունը չկապելով պետական եւ քաղաքական ինստիտուտների հետ՝ հասարակությունը անընդհատ գտնվելու է անկայուն վիճակում։
  Սա կարող է հանգեցնել երկու հետեւանքի. իշխանությունն իր հերթին, հղում անելով պետության մեջ կարգ ու կանոնի պահպանման իր օրինական պարտավորությանը եւ իրավունքին` փորձելու է ճնշում գործադրել քաղաքացիների վրա։
 Այս առումով տեղին է մեջբերել պրոֆեսոր Ուոլցերի խոսքերը, որ՝ «Իշխանությունից եւ հարկադրանքից ոչ մի տեղ չես փախչի» 12 ։
  Իսկ Տե՛ս Фоули М., Эдвардс Б. Парадокс гражданского общества. JournalofDemocracy, 1996, 387ԻՐԱՎԱԳԻՏՈՒԹՅՈՒՆ կամավորական միությունները, քաղաքացիական հասարակությունը սկսելու են, իրենց հերթին, կտրուկ կերպով քննադատել իշխանությանը, եւ արդյունքում առաջանալու է «դիսիդենտական» քաղաքացիական հասարակություն։
  Այս երկու հետեւանքներն էլ Հայաստանի Հանրապետությունում ուղղակիորեն պայմանավորված են քաղաքական իշխանության վարքագծով, որը գործնականում մերժում է քաղաքացիական հասարակության հետ իրական երկխոսության միջոցները՝ հասարակությանը մղելով դեպի փողոց։
 Արդյունքում՝ կարող է ստեղծվել հասարակություն-պետություն փոխհարաբերությունների մի մոդել, որը հիմնված կլինի ապակառուցողական կոնֆլիկտի վրա։
  Այս խնդիրները լուծելու համար պետք է իրավունքը մոտեցնել ժողովրդին, որպեսզի ամրապնդվի զանգվածային իրավագիտակցությունը, որպեսզի ժողովուրդը հասկանա եւ գնահատի օրենքները եւ կամավոր հետեւի իր պարտավորություններին եւ արդարացիորեն իրականացնի իր լիազորությունները։
  Իսկ այս խնդիրը լուծելու միակ ուղին, մեր կարծիքով, իրավական պետության հաստատումն է` պետության, որում կիշխի իրավունքը։
 ։
