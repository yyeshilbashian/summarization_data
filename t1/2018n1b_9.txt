Արդիականություն։
  Սպորտային  գործունեությունում  մարզիկի  քաշիկարգավորումը արդյունավետ մրցակցային գործունեության կարևորագույն բաղադրիչներից  մեկն  է։
  Մենապայքարային  մարզաձևերում,  որտեղ  գոյությունունեն  քաշային  կարգեր,  քաշի  կարգավորումը  հիմնականում  բնորոշվում  էմարմնի քաշի նվազեցումով, ուստի տարբեր քաշային կարգերում հանդես եկողմարզիկների  մեծամասնությունը  ցանկանում  է  ազատվել  ավելորդ  կիլոգրամներից։
Սպորտային  պատրաստության  գործընթացում  մարմնի  քաշի  նվազեցումը քաշի կարգավորման մանկավարժական այնպիսի մոտեցում է, որը մարզիկներին թույլ է տալիս, պահպանելով օրգանիզմի ֆունկցիոնալ հնարավորությունները, տվյալ մրցմանը մասնակցել իրենց համար ամենանպաստավոր քաշային  կարգում,  ինչը  հնարավորություններ  կընձեռի  հասնելու  մարզականբարձր նվաճումների [2]։
Այս թեմայի շրջանակներում կատարված ուսումնասիրությունների արդյունքները ցույց են տալիս, որ օրգանիզմի վրա քաշի կարգավորման ազդեցությունը խիստ անհատական է։
 Ուստի մարզիկները պետք է հստակ գիտակցեն ևճիշտ գնահատեն իրենց հնարավորությունները, որպեսզի քաշի կարգավորումընպաստի մրցակցային գործունեության արդյունավետությանը։
Նպատակ։
  Ուսումնասիրել  հայազգի  հունահռոմեական  ոճի  ըմբիշներիքաշի կարգավորման ժամանակակից մոտեցումները։
Խնդիրները։
  1)  Պարզաբանել  ըմբիշների  քաշի  կարգավորման  տարբերակները։
2) Բացահայտել քաշի կարգավորման ազդեցությունը մրցակցային գործունեության վրա։
Մեթոդներ։
  Ուսումնասիրության  ընթացքում  կիրառվել  են՝  գիտամեթոդական  գրականության  ուսումնասիրման,  վերլուծության  և  ընդհանրացման,սոցիոլոգիական  հարցման,  մրցակցային  գործունեության  ուսումնասիրման  ևմաթեմատիկական վիճակագրության մեթոդներ։
Անցկացված  սոցիոլոգիական  հարցմանը  մասնակցել  են  10  քաշայինկարգերի 73 ըմբիշներ, որոնցից 43-ը սպորտի վարպետներ էին, և 6-ը՝ միջազգային  կարգի  սպորտի  վարպետներ։
  Նրանց  շարքում  էին՝  Օլիմպիական  խաղերի, աշխարհի և Եվրոպայի եռակի չեմպիոն Արթուր Ալեքսանյանը, Օլիմպիական խաղերի փոխչեմպիոն և աշխարհի չեմպիոն Արսեն Ջուլֆալակյանը, աշխարհի չեմպիոն Մաքսիմ Մանուկյանը, ինչպես նաև մարզիկներ, որոնք պատանեկան և երիտասարդական առաջնություններում զբաղեցրել են մրցանակայինտեղեր։
Հարցվածների  միջին  մարզական  ստաժը  կազմում  էր  10  տարի,  իսկմիջին տարիքը 21 տարեկան էր։
•  Մեր այն հարցին՝ «Եթե կարգավորում եք Ձեր մարմնի քաշը մրցումներիցառաջ,  ինչպե՞ս  եք  այն  կատարում»  հարցվածների  52%-ը  պատասխանել  է՝«սահմանափակելով  սննդի  և  ջրի  օգտագործման  չափաբաժինը,  մարզումներիընթացքում ապահովելով առատ քրտնարտադրություն և կիրառելով շոգեբաղնիք,  մերսում  և  այլ  օժանդակ  միջոցներ»,  34%-ը  նշել  է՝  «սահմանափակելովսննդի և ջրի օգտագործման չափաբաժինը և մարզումների ընթացքում ապահովելով առատ քրտնարտադրություն», իսկ մյուս տարբերակները և տարբերակների համակցությունները չնչին տոկոսներ են արտահայտել։
Քաշի  կարգավորման  ճիշտ  եղանակի  ընտրությունը  շատ  կարևոր  է,քանի որ, ըստ գրականության տվյալների, մարմնի քաշը չափից ավել կամ սխալեղանակով իջեցնելը կարող է նվազեցնել մարտի ընթացքում մարզիկի ակտիվությունը,  գործադրվող  հնարքների  հաճախականությունը  և  փոփոխականությունը [1]։
•  Մեզ  հետաքրքրող  այն  հարցին  թե՝  «Եթե  նվազեցնում  եք  Ձեր  մարմնիքաշը մրցումներից առաջ, ապա քանի՞ կգ-ով», հարցվողների 36%-ը ընտրել է «2կգ» տարբերակը, 27%-ը՝ «3 կգ» տարբերակը, 4, 5 և 6 կգ տարբերակները համեմատաբար  ցածր  տոկոս  են  ստացել,  իսկ  մարզիկների  14%-ը  նշել  է,  որ  «չինվազեցնում» մարմնի քաշը։
Այս  հարցը  մեր  կողմից  մեծ  ուշադրության  է  արժանացել,  քանի  որմասնագիտական գրականությունում առկա տվյալների համաձայն [3] մարմնիքաշը  7%-ից  ավել  իջեցնելու  դեպքում  հնարավոր  է  օրգանիզմի  աշխատունակության  մակարդակի անկում,  իսկ  մինչև 7%-ի իջեցումն  ընդհանուր  առմամբխթանում է մարզիկի այն համակարգերը, որոնք ապահովում են առավել խնայողական  և  հուսալի  տեխնիկատակտիկական  գործողությունների  նախապատրաստումը։
•  Այն  հարցին  թե՝  «Եթե  նվազեցնում  եք  Ձեր  մարմնի  քաշը  մրցումներիցառաջ, ապա որքա՞ն ժամանակահատվածում եք դա կատարում», մարզիկների59%-ը պատասխանել է «նախամրցումային ժամանակահատվածի վերջին մեկշաբաթում», 32%-ը նշել է՝ «վերջին 2 օրվա ընթացքում», իսկ 9%-ը պատասխանելէ, որ «սկսում է պակասեցնել մրցումներից մեկ ամիս առաջ»։
Ըստ  գրականության  տվյալների՝  թեթևքաշային  կարգերում  մարմնիքաշի իջեցումը նպատակահարմար է կատարել կարճ ժամանակահատվածում,իսկ ծանրքաշային կարգերի մարզիկները պետք է մարմնի քաշը իջեցնեն ավելիերկար ժամանակահատվածում, որովհետև ծանրքաշայինները նույն հարաբերական քաշը ավելի դժվարությամբ են իջեցնում, բացի այդ, որքան շատ ժամանակ ունի մարզիկն իր տրամադրության տակ, այնքան դյուրին է ազատվել «ավելորդ» քաշից՝ ճարպային բաղադրամասի հաշվին։
•  Հաջորդ այն հարցին, թե «Ի՞նչ ազդեցություն է ունենում քաշի իջեցումըՁեր ինքնազգացողության վրա», ստացել ենք հետևյալ պատկերը. մարզիկների68%-ը  պատասխանել  է՝  «Բարձրանում  է  իմ  ֆունկցիոնալ  հնարավորությունների մակարդակը», 14%-ը նշել է՝ «Դառնում եմ դյուրագրգիռ», և «Բարձրանում էիմ ֆունկցիոնալ հնարավորությունների մակարդակը», 10%-ը ընտրել է «Զգումեմ էներգիայի պակաս», իսկ մյուս տարբերակներում արձանագրվել է պատասխանների 4-ական տոկոս։
Այս  հարցը կարևորվել է  այն  պատճառով,  որ  մարմնի  քաշի իջեցումովչափից  ավել  տարված  մարզիկները  շատ  դեպքերում  ոչ  միայն  տառապում  ենանքնությամբ ու դյուրագրգռվածությամբ, այլև բազմաթիվ անվանի մարզիկներիրենց մարզական կարիերան ավարտելուց հետո բողոքում են առողջությունից,գանգատվում աղեստամոքսային տրակտի այս կամ այն հիվանդությունից։
•  Անհրաժեշտություն  ենք  համարել  պարզաբանել  նաև,  թե  «Ի՞նչ  ազդեցություն  է  ունենում  քաշի  նվազեցումը  մարզիկների  տեխնիկատակտիկականհնարքների կատարման վրա», հարցվողների 98%-ը պատասխանել է, որ «հարձակողական և պաշտպանողական գործողությունները դառնում են առավել արդյունավետ», և միայն 2%-ը պատասխանել է, որ «հարձակողական և պաշտպանողական  գործողությունները  դառնում  են  առավել  դանդաղ  և  անարդյունավետ»։
Սա  բավականին  ուրախալի  փաստ է. հայտնի է,  որ  մարմնի  քաշի  նվազեցման հետևանքով էական փոփոխության է ենթարկվում մկանային ուժի բացարձակ ցուցանիշը, որը օրգանիզմի հենաշարժողական կարողության և առհասարակ շարժողական ընդունակությունների դրսևորման հիմքն է։
•  Կարևոր ենք համարել պարզել նաև, թե «Ի՞նչ ազդեցություն է ունենումքաշի  իջեցումը  մրցակցային  գործունեության  արդյունավետության  վրա»։
  Այսհարցին ըմբիշների 12%-ը նշել է՝ «երբեմն», 36%-ը՝ «հիմնականում», իսկ 48%-ը՝այն «միշտ» ունենում է դրական ազդեցություն, և միայն հարցվածների 4%-ն էնշել նրա բացասական ազդեցության մասին։
Վերջինս կարող է պայմանավորված լինել նրանով, որ մարզիկները, գիտակցելով սեփական օրգանիզմի առանձնահատկությունները և իրենց հնարավորությունները, հիմնականում ճիշտ ու արդյունավետ են կազմակերպում քաշիկարգավորման գործընթացը։
ԵԶՐԱՀԱՆԳՈՒՄ։
  Սոցիոլոգիական  հարցման  արդյունքում  եկանք  այնեզրահանգման, որ մեր ըմբիշների մեծ մասը մրցումներից առաջ մարմնի քաշըկարգավորում է առատ մարզումների, շոգեբաղնիքի օգտագործման և իհարկեսննդակարգի պահպանմամբ, հիմնականում նախամրցումային վերջին շաբաթում և վերջին 2 օրվա ընթացքում։
Այսպիսով, մեր կատարած ուսումնասիրության արդյունքում վերահաստատվեց  քաշի  կարգավորման  վերաբերյալ  մասնագիտական  գրականությունում առկա տվյալները, ըստ որի՝ քաշի կարգավորումը մենապայքարային մարզաձևերում  մրցակցային  գործունեության  անբաժանելի  բաղադրիչն  է,  ուստիառաջարկում  ենք  դասախոսությունների  և  մասնագիտական  վերապատրաստումների ընթացքում ավելի մեծ ուշադրություն դարձնել այս հիմնախնդրիժամանակակից մոտեցումներին։
Գ ր ա կ ա ն ո ւ թ յ ո ւ ն 1.  Առաքելյան  Վ.  Բ.  Մարզիկի  քաշի  կարգավորումը։
  Եր. Հեղինակայինհրատարակություն։
 2004. 157 էջ։
2.  Առաքելյան Վ. Բ., Սաղյան Բ. Զ., Կիրակոսյան Կ. Ժ., Գալտագազյան Է.Գ.  Հունահռոմեական  ըմբշամարտ։
 Ուս.  ձեռնարկ։
  Հեղ.  հրատ.։
  2012.300 էջ։
3.  Ներսեսյան Վ., Դանիելյան Ա., Աբրահամյան Մ. Քաշի կարգավորմանմեթոդները  և  միջոցները  բռնցքամարտում։
  Ուսումնական  ձեռնարկ։
Հեղ. հրատ.։
 2016։
 76 էջ։
