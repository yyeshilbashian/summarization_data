Աշխարհիկ պետության հայեցակարգի ներդրումը Հայաստանի Հանրապետությունում անշուշտ ժողովրդավարական հասարակարգ կառուցելու անհրաժեշտ խթան է։
  Բայց նախքան աշխարհիկ դառնալը հարկ է նկատել թե ինչպիսի պատմական շրջափուլեր է թեւակոխել Հայաստանը կրոնի եւ հոգեւոր դասի նկատմամբ ունեցած վերաբերմունքի տեսանկյունից։
 Այս առումով անհրաժեշտ է ներկայացնել Հայաստանի պատմության սկզբնական շրջանից մինչեւ Հայաստանի երրորդ հանրապետության միջեւ ընկած ժամանակահատվածում աշխարհիկ եւ հոգեւոր իշխանությունների փոխհարաբերակցության փուլային նկարագրությունը, կարեւորել նախաքրիստոնեական եւ հետքրիստոնեական հայկական պետության ձեւի առանձնահատկությունները, բացահայտել պատմական կոնկրետ ժամանակահատվածում պետություն եւ քրմական դաս, ապա նաեւ պետություն եւ եկեղեցի առնչությունների էական խնդիրները։
  Ասվածի համատեքստում կարելի է պայմանականորեն առանձնացնել այդ փոխհարաբերությունների ու դրանց էվոլուցիոն զարգացման հետեւյալ պատմական շրջափուլերը՝ 1) աստվածապետական շրջան, 2) թագավորի եւ քրմապետի պաշտոնների առանձնացման շրջան, 3) քրիստոնեության` որպես պետական կրոնի ճանաչման շրջան, 4) Հայաստանի առաջին հանրապետության շրջան, 5) աթեիզմի խորհրդային շրջան, 6) աշխարհիկ պետության ժամանակակից շրջան։
  Ընդ որում, այդ փուլերն ունեն իրենց զարգացման առանձնահատկություններն ու նշանակությունը։
  Մասնավորապես. 1. Աստվածապետական շրջանի վերաբերյալ. Հին Հայաստանում թագավորական իշխանության կողքին գոյություն ուներ մեկ այլ ազդեցիկ դաս՝ հանձին քրմական դասի։
  Քրմական դասին բնութագրական էր պետական կառավարման եւ հասարակական կյանքի տարբեր ոլորտներում ունեցած շոշափելի դերակատարությունը։
  Սկզբնական 296ԻՐԱՎԱԳԻՏՈՒԹՅՈՒՆ շրջանում թագավորական ընտանիքն իր ձեռքում էր պահում քրմապետի պաշտոնը, թագավորը հանդես էր գալիս նաեւ որպես քրմապետ։
 Շումերական հնագույն արձանագրություններում կան վկայություններ հայոց առաջին պետական կազմավորման՝ Արատտայի 1 մասին։
  Արատտան, որը շումերական դյուցազնավեպում հիշատակվում է որպես «սուրբ օրենքների եւ անմահների» երկիր, եղել է աստվածապետություն (թեոկրատիա), որում աշխարհիկ եւ հոգեւոր իշխանությունը գտնվում էր հոգեւոր դասի ձեռքում, որն էլ աստծո անունից կառավարում էր երկիրը 2 ։
  Արատտայի արքան, որն իրեն համարում էր պատերազմի աստվածուհի Ինաննայի կողմից նշանակված արքա, միաժամանակ նաեւ երկրի գերագույն քուրմն էր։
  Նրան կից գործում էր բարձրագույն խորհրդակցական մարմին՝ Ավագների ժողովը, որի իշխանության ներքո գտնվում էին աշխարհիկ եւ հոգեւոր ոլորտները։
  Աստվածապետությունը որպես պետության ձեւի բնութագրիչ բնորոշ է եղել նաեւ Արատտային հաջորդած հայկական մյուս պետական կազմավորումներին։
  Վանի թագավորությունը ուներ իր պետական կրոնը, որը որպես տերության տարբեր ժողովուրդների երկրպագած աստվածությունների եւ հավատալիքների մի կուռ համակարգ՝ Հայկական լեռնաշխարհի բնակչության միաձուլմանը նպաստող հանգամանքներից մեկն էր 3 ։
  Արարատյան թագավորության (Ուրարտու) իշխող հարստությունը կրոնապես կապված էր Խալդի պաշտամունքային կենտրոն Մուսասիրի տաճարի հետ։
  Թագավորը հանդիսանում էր գերագույն աստված Խալդիի ներկայացուցիչը եւ գործում նրա անունից։
 Հասարակության արտոնյալ խավերից մեկը հանդիսացող քրմական դասը վայելում էր թագավորական իշխանության հովանավորությունը։
  Քրմերը գործում էին ուրարտական արքաների կառուցած տաԱրատտայի տեղադրության վերաբերյալ պատմագիտության մեջ չկա միասնական կարծիք։
  Տարբեր հեղինակներ այն տեղադրել են Աֆղանստանի, Իրանի եւ Հայաստանի տարբեր շրջաններում։
  Մեր դատողություններում որպես հիմք ընդունել ենք պատմաբաններ՝ Արտակ Մովսիսյանի եւ Մարտիրոս Գավուքչյանի տեսակետները Արրատայի տեղորոշման, պետական կառուցվածքի եւ այլ հարցերի վերաբերյալ։
 Տե՛ս, Արտակ Մովսիսյան. Հայոց 5000-ամյա պետականությունը. Գիտահանրամատչելի պատկերագիրք (երկրորդ բարեփոխված հրատարակություն) Էդիթ Պրինտ հրատարակչություն Երեւան 2016թ. էջ 9։
 Տե՛ս, Ս. Գ. Հմայակյան, Վանի թագավորության պետական կրոնը (Պատ. Խմբ.՝ Բ.Բ. Պիատրովսկի) ՀԳԱ. Հնագիտության եւ ազգագրության ինստիտուտ- Երեւան ՀԳԱ հրատ. 1990թ. էջ 9։
 297ԻՐԱՎԱԳԻՏՈՒԹՅՈՒՆ ճարներում, տնօրինում տաճարական սեփականություն հանդիսացող գույքը, որը հիմնականում գոյանում էր արքաների կատարած նվիրաբերություններից։
  Այդ պատճառով քրմական դասը անվերապահորեն ընդունում էր միապետի բացարձակ իշխանությունը եւ նրա գերակայությունը պետական եւ հասարակական կյանքի բոլոր ոլորտների նկատմամբ։
 Այս շրջանի իրավական աղբյուրները արտահայտվել են սեպագիր արձանագրությունների տեսքով։
  Դրանք շարադրված են հիմնականում ժամանակին բնորոշ կրոնական պատկերացումների ոգով, որտեղ ամենախիստ իրավական պատասխանատվությունը համարվում էր աստվածային պատիժը։
 2. Թագավորի եւ քրմապետի պաշտոնների առանձնացման շրջանի վերաբերյալ. Հայոց Երվանդունիների օրոք արմատական փոփոխություն է տեղի ունենում պետական կառավարման համակարգում՝ աշխարհիկ եւ հոգեւոր իշխանությունների հարաբերակցության տեսանկյունից։
  Եթե նախկինում հայոց թագավորը հանդես էր գալիս որպես քրմապետ-արքա, այժմ արդեն տարանջատում է մտցվում արքայի եւ քրմապետի պաշտոններում 4 ։
  Մովսես Խորենացին վկայում է, որ Վաղարշակ թագավորը քրմապետի պաշտոնը ժառանգաբար հանձնում է հայկական հին ազգատոհմերից մեկին՝ Վահունիներին, որոնք իրենց համարում էին Վահագն աստծո հետնորդներ 5 ։
 Արքաները փորձում էին իրենց մերձավոր ազգականներին քրմապետ նշանակելու միջոցով կանխատեսելի դարձնել հեղինակավոր եւ ազդեցիկ այդ դասը։
  Թագավորի ազգականներին էր վերապահված նաեւ քրմական ծեսերի կատարումը։
  Մովսես Խորենացին վկայում է Երվանդ 4-րդ Վերջին թագավորի կողմից իր եղբայր Երվազին քրմապետ նշանակելու փաստը 6 ։
  Մեկ այլ վկայությամբ Արտաշես Ա ԲարեՏե՛ս, Արտակ Մովսիսյան. Հայոց 5000-ամյա պետականությունը Գիտահանրամատչելի պատկերագիրք (երկրորդ բարեփոխված հրատարակություն) Էդիթ Պրինտ հրատարակչություն Երեւան 2016թ. Էջ 29։
 Տե՛ս, Մովսէս Խորենացի Պատմութիւն հայոց, քննական բնագիրը եւ ներածութիւնը Մ. Աբեղեանի եւ Ս. Յարութիւնեանի, Հայկական ԽՍՀ ԳԱ հրատարակչություն Երեւան 1991թ. Գլ. Ը։
 Տե՛ս, Մովսէս Խորենացի Պատմութիւն հայոց, քննական բնագիրը եւ ներածութիւնը Մ. Աբեղեանի եւ Ս. Յարութիւնեանի, Հայկական ԽՍՀ ԳԱ հրատարակչություն Երեւան 1991թ. Գլ. Խ։
 298ԻՐԱՎԱԳԻՏՈՒԹՅՈՒՆ պաշտը իր որդի Մաժանին նշանակում է Արամազդի կուռքի քրմապետ 7 ։
  Վերոհիշյալ վկայությունները առհավատչյան են այն պնդման, որ քրմապետության պաշտոնի նշանակումը անմիջանակորեն կախված էր թագավորի հայեցողությունից եւ քաղաքական դիրքի ամրապնդման նպատակ էր հետապնդում։
 Քրիստոնեության տարածումը Հայաստանում հանդիպեց պետության կտրուկ դիմադրությանը։
  Պետությունը վերահսկողության տակ էր վերցնում ամբողջ հոգեւոր դաշտը` սահմանելով կրոնը որպես իշխանության լծակներից մեկը, պայքարում այլախոհության դեմ։
  Ագաթանգեղոսը իր երկում մեջբերում է Տրդատ 3-րդ արքայի երկու հրովարտակները, որտեղ պատիժներ էին սահմանում նրանց նկատմամբ ովքեր կհարեին այլ կրոնի կամ կորդեգրեին հեթանոսությունից դուրս այլ դավանանք 8 ։
 Բնականաբար այս շրջանում նույնիսկ խոսք գնալ չէր կարող աշխարհիկ պետության որեւէ բաղադրատարրի առկայության մասին։
 Խղճի եւ դավանանքի ազատության իրավունքը եւ առհասարակ կրոնական բազմակարծությունը ոչ միայն գոյություն չուներ այլ նաեւ չկար դրա սաղմնավորմանը նպաստող տեսանելի հեռանկար։
  Տրդատ թագավորի հրապարակած հրովարտակներից ինչպես նաեւ Դիոկղետիանոս կայսրի՝ Տրդատին ուղղված հրովարտակի բովանդակությունից հստակ երեւում է, որ քրիստոնեությունը այդ շրջանում ուներ աղանդի կարգավիճակ եւ նրա նկատմամբ կար պետական ընդգծված դիմադրություն։
  Հետագայում քրիստոնեության ճանաչմամբ պարզապես մի ամբողջատիրական հավատամքը փոխարինեց մյուսին եւ արգելք դրվեց այլադավան ուղղությունների վրա։
  Հայ ականավոր իրավագետ Խ.Սամուելյանը ենթադրում է, որ Տրդատ Մեծի կողմից քրիստոնեությունը պետական կրոն հռչակելու քաղաքական ակտը «նոր կրոնի կենտրոնաձիգ հիերոկրատական սիստեմին» ապավինելու միջոցով թուլացած իշխանությունը հզորացնելու մտադրություն էր, որը սակայն Եկեղեցու հզորացմամբ այլ ընթացք ստացավ 9 ։
 Տե՛ս, Նույն տեղում, Գլ. ԾԳ։
 Տե՛ս, Ագաթանգեղայ. Պատմութիւն Հայոց, քննական բնագիրը Գ. Տեր-Մկրտչյանի եւ Ս. Կանայանցի. Երեւանի Համալսարանի հրատարակչություն Երեւան 1983թ. էջ 83։
 Տե՛ս, Խ. Սամուլեյան Հին հայ իրավունքի պատմությունը հատոր 1, Արմֆան-ի հրատարակչություն Երեւան 1939թ. էջ 41։
 299ԻՐԱՎԱԳԻՏՈՒԹՅՈՒՆ 3. Քրիստոնեության` որպես պետական կրոնի ճանաչման շրջանի վերաբերյալ. Հայոց Արշակունիների թագավորության շրջանում քրիստոնեությունը հռչակվեց որպես պաշտոնական կրոն եւ պետական մակարդակով սկսվեց քրիստոնեության տարածումը։
  Եթե մինչ քրիստոնեության ընդունումը պետությունը դաժան հաշվեհարդար էր տեսնում այն դավանողների եւ քարոզողների նկատմամբ, ապա քրիստոնեությունը պետական կրոն հռչակելուց հետո աշխարհիկ եւ հոգեւոր իշխանությունները միմյանց հետ դաշնակցած սկսեցին կատաղի պայքար մղել քրմական դասի եւ «կուռքերին պաշտողների» դեմ։
 Քրիստոնեության հաղթարշավը ապա եւ պաշտոնական կրոնի կարգավիճակ ստանալը ըստ էության ոչինչ չփոխեց աշխարհիկ եւ հոգեւոր իշխանությունների հարաբերակցության մեջ։
  Փոխվեց միայն հոգեւոր սուբյեկտը, բայց փոխհարաբերությունների տրամաբանությունը մնաց նույնը։
  Եկեղեցական դասը քրմությունից ժառանգեց հոգեւոր իշխանությունը։
  Ընդհանրապես հոգեւոր դասը իր աստիճանակարգությամբ, ներքին կառուցվածքով, հարկեր գանձելու եւ հարկերից ազատված լինելու առանձնաշնորհ կարգավիճակով պետության ներսում հոգեւոր միապետություն էր։
  Նրան էր տրված մեծ դատավարության գործակալությունը 10 ։
  Պետությանը վերաբերող կարեւորագույն հարցերը քննարկվում էին աշխարհաժողովներում, որոնց մասնակցում էին բարձրաստիճան նախարարներ, զինվորականներ, դատավորներ եւ այլք։
  Հատկանշական է, որ այս ժողովներում էր քննարկվում հոգեւոր առաջնորդի ընտրության հարցը 11 ։
 Շատ դիպուկ է նկատում Մաղաքիա արք. Օրմանյանը. «...կաթողիկոսական իշխանութիւնը Հայոց մէջ պարզապէս եւ բացարձակապէս եկեղեցական չէր։
  Բոլոր հայրապետները յատուկ դիրք եւ յատուկ ձեռներէցութիւն կը վայելէին պետական գործերու մէջ, թե իբր Պահլաւունեաց կամ Պարթեվազանց տան նահապետ, թէ թագաւորական տոհմին արենակից եեւ խնամի իշխանազուն, եւ թէ իբր եկեղեցական Տե՛ս, Հակոբ Մանանդյան. Ֆեոդալիզմը հին Հայաստանում, հրատարակություն Մելքոնյան ֆոնդի Երեւան 1934թ. էջ 60։
 Տե՛ս, Փաւստոսի Բիւզանդացւոյ Պատմութիւն Հայոց, բնագիրը Ք. Պատկանյանի. Երեւանի համալսարանի հրատարակչություն Երեւան 1987թ. էջ 72։
 300ԻՐԱՎԱԳԻՏՈՒԹՅՈՒՆ իշխանութեան պետ, որ հոգեւորական, կրթական, բարեգործական եւ դատական գործերու վրայ գերագոյն ձեռնհասութիւն ունէր» 12 ։
 Եկեղեցին իր ստեղծման օրվանից ստանձնեց արդարադատության իրականացման գործառույթը, որը պահպանեց նույնիսկ պետականության բացակայության պայմաններում։
  Եկեղեցական կանոնները որպես հասարակության ամենատարբեր ոլորտները կարգավորող իրավանորմեր, ընդունվում էին եկեղեցական ժողովներում։
  Այդ ժողովներն ըստ էության նաեւ ազգային ժողովներ էին, որովհետեւ շոշափում եւ քննարկում էին ինչպես հոգեւոր-դավանական, այնպես էլ աշխարհիկ-կենցաղային բնույթի հարցեր եւ ենթակա էին պարտադիր կատարման ամբողջ Հայաստանի բնակչության կողմից։
  Խոսելով Աշտիշատի, Շահապիվանի, Աղվենի, Դվինի, Պարտավի, Սսի (1243թ.), Ձագավանի (1268թ.), Երուսաղեմի (1651թ.) ժողովների մասին եւ ընդգծելով դրանց ընդհանուր բնորոշիչ մի շարք հատկանիշներ, ինչպիսիք են՝ հրապարակայնությունը, գերակայությունը այլ որոշումների նկատմամբ, գաղափարական հստակ ուղղվածությունը, ազգային համաձայնությամբ ընդունվելու հանգամանքը պրոֆեսոր Գ. Հարությունյանը գալիս է այն համոզման, որ դրանք սահմանադիր ժողովներ էին 13 ։
 Բացի բարձրագույն հոգեւոր դասի անդամներից, դրանց մասնակցում էին նաեւ աշխարհիկ գործիչներ՝ նախարարական տան անդամներ, իշխաններ երբեմն նույնիսկ արքաներ։
  Փավստոս Բուզանդը Աշտիշատի ժողովի վերաբերյալ տալիս է հետեւյալ բնորոշումը «...կարգեցին, կազմեցին, կանոնեցին, յօրինեցին» 14 , որից պարզ է դառնում, որ այս ժողովները ոչ միայն հոգեւոր բնույթի կանոններ էին սահմանում, այլեւ ինչպես «յօրինեցին» (օրենք) բառն է հուշում, իրականացնում էին օրինաստեղծ գործունեություն։
  Եկեղեցու իրավակարգավորիչ դերը մասնավորապես դրսեւորվում էր ընտանեկան իրավունքի՝ ամուսնության, Տե՛ս, Մ. Օրմանեան, Ազգապատում, Հատոր Ա, գիրք Ա Բ Գ Ազգապատում Հայ ուղղափառ եկեղեցւոյ անցքերը սկիզբէն մինչեւ մեր օրերը յարակից ազգային պարագաներով պատմուած Ա. Հատոր, մասն Ա., Բ. Տպագրութիւն բարերարութեամբ՝ պրն՝ Տաճատ Սրապեանի, Պէյրութ, Տպ. Սեւան, 1959թ. էջ 93։
 Տե՛ս, Հարությունյան Գ.Գ. Սահմանադրական մշակույթ. Պատմության դասերը եվ ժամանակի մարտահրավերները (խմբ. Գ.Դանիելյան, Ռ. Ավագյան, Կ. Միրումյան), վերահրատարակություն՝ (լրամշակումներով) Երեւան, Նժար 2016թ. էջ 85։
 Տե՛ս, Փաւստոսի Բիւզանդացւոյ Պատմութիւն Հայոց, բնագիրը Ք. Պատկանյանի. Երեւանի համալսարանի հրատարակչություն Երեւան 1987թ. էջ 118։
 301ԻՐԱՎԱԳԻՏՈՒԹՅՈՒՆ որդեծնության, ազգակցության աստիճանների, ծնողների ու զավակների փոխհարաբերությունների սահմանման մեջ 15 ։
 Սկզբնական շրջանում հայոց կաթողիկոսների ձեռնադրումը անմիջականորեն պայմանավորված էր հունական մետրոպոլիտի եւ Կեսարիայի եկեղեցական սինոդի համաձայնությամբ։
  Բայց հայոց Պապ թագավորը սկիզբ դրեց եկեղեցու ազգայնացմանը՝ առանց Կեսարիայի թույլտվության Շահակ Ա Մանազկերտցուն ձեռնադրելով հայոց կաթողիկոս։
 Փավստոսի վկայությունից երեւում է, որ Պապի ժամանակ թերեւս առաջին անգամ Հայաստանի քրիստոնեական պատմության մեջ ներդրվեց խղճի եւ դավանանքի ազատության, նախընտրած կրոնին հարելու իրավունքը։
  Արդյունքում մարդկանց մի մասը վերադարձավ հին հավատքին, յուրաքանչյուր ոք «զինչ եւ կամէին գործել, համարձակութեամբ գործէին» 16 ։
  Պապը միաժամանակ վերացրեց պտղիի եւ տասանորդի հարկերը, հօգուտ արքունիքի բռնագրավեց եկեղեցուն պատկանող յոթ հողերից հինգը, թողնելով ընդամենը երկուսը մեկ քահանայի եւ մեկ սարկագավի համար, իսկ նրանց ազգականներին ծառայության մտցրեց արքունիքում։
  Մազդեզական կրոնը դավանող Պարսկաստանի հետ մերձեցումը անշուշտ պետք է ծայրահեղորեն սրեր մի կողմից թագավորի եւ եկեղեցու, մյուս կողմից թագավորի եւ բյուզանդական վերնախավի հարաբերությունները, ինչի հետեւանքով Պապը դավադրաբար սպանվեց։
  Փաստ է մի բան, խղճի եւ դավանանքի ազատության իրավունքի հիման վրա նոր հասարակարգ կառուցելու Պապ թագավորի մշակած մոդելը, որտեղ յուրաքանչյուր ոք դավանում էր այն ինչ ցանկանում էր, աշխարհիկ պետություն ստեղծելու համարձակ տեսլական էր։
  Որքան էլ եկեղեցական մատենագիրները անվանարկեն Պապին, ամեն դեպքում մենք կարծում ենք, որ նրա ձեռնարկած ռեֆորմները աշխարհիկ եւ հոգեւոր իշխանությունների ոլորտում այդ ժամանակների համար բավականին առաջադեմ էին եւ հավակնոտ։
  Խղճի եւ դավանանքի ազատությունը, որը վաղ միջնադարում, բնականաբար, դեռ չուներ իր իրավական ձեւակերպումը, փաստորեն կենսագործվում էր՝ ապահովելով համընդհանուր կրոնական բազմակարծություն։
 Տե՛ս, Խ. Սամուլեյան Հին հայ իրավունքի պատմությունը հատոր 1, Արմֆան-ի հրատարակչություն Երեւան 1939թ. էջ 43։
 Տե՛ս, Փաւստոսի Բիւզանդացւոյ Պատմութիւն Հայոց, բնագիրը Ք. Պատկանյանի. Երեւանի համալսարանի հրատարակչություն Երեւան 1987թ. էջ 352։
 302ԻՐԱՎԱԳԻՏՈՒԹՅՈՒՆ Քրիստոնեության պետական կրոնի կարգավիճակը պահպանվեց նաեւ Բագրատունյաց եւ Կիլիկյան Հայաստանում։
  Առանց հզոր աշխարհիկ իշխանության եկեղեցին չէր կարող պահպանել իր տնտեսական կայունությունը, միաժամանակ հուսալիորեն ապահովեր քրիստոնյա հոտի առաջնորդությունը։
  Եկեղեցին հանդես էր գալիս որպես թագավորական իշխանության հոգեւոր հովանավոր։
  Կրոնավորական դասի բազմաքանակությունը, եկեղեցական ենթակառուցվածքների զարգացումը ուղիղ համեմաական էր լուսավորչական-միաբնակության դավանանքը մերժող ուղղությունների զսպմանը, դրանց անդամների հավատափոխությանը։
  Արտաքին հարաբերություններում եկեղեցին փորձում էր անխախտ պահել սեփական դավանական ուղեգիծը, չենթարկվել բյուզանդական պատրիարքների եւ կայսրերի ճնշումներին։
  Պետք է նկատել, որ Բյուզանդիայի կողմից սեփական եկեղեցու դավանանքը հայերին պարտադրելու պահանջը միայն նեղ կրոնական խնդիր չէր։
  Դավանաբանական-կրոնական հարցերը իրենց հերթին հետապնդում էին հեռուն գնացող քաղաքական նպատակներ. այն է՝ Հայաստանը հոգեւոր ինքնուրույնությունից զրկելով պարարտ հող ստեղծել նրա ամբողջական նվաճման համար։
  Դա էր պատճառը որ տակավին 451թ. Քաղկեդոնի ժողովում «Քրիստոսի երկու բնությունների» հետ կապված կրոնական տարամետությունը նաեւ միջպետական հարաբերություններում ընգծված անջրպետ մտցրեց։
 Խոսելով Բագրատունյաց թագավորության իրավական համակարգի մասին պրոֆեսոր Խ.Սամուելյանը նշում է, որ Մխիթար Գոշի «Դատաստանագրքի» մեջ կան դրույթներ, որոնք կրում են Բագրատունյաց շրջանի իրավական համակարգի ազդեցությունը 17 ։
  Թագավորական առանձին կարգադրագրեր իրենց ամրագրումն են գտել վիմական արձանագրություններում։
  Բացի դրանից պետության մեջ կիրառվել են նաեւ մի շարք օտար օրենքներ ու ժողովածուներ 18 ։
 Կիլիկյան Հայաստանում բացի սովորութային եւ կանոնական իրավունքից, իրավունքի աղբյուրներ են համարվում Դավիթ Ալավկաորդու կանոնները, Մխիթար Գոշի եւ Սմբատ Սպարապետի դատաստանագրքերը, ինչպես նաեւ օտար պետություններից փոխառնված օրենսգրքերը։
 Տե՛ս, Խ. Սամուլեյան. Հին հայ իրավունքի պատմությունը հատոր 1, Արմֆան-ի հրատարակչություն Երեւան 1939թ. էջ 138։
 Տե՛ս Торосян Х. Суд и процесс в Армении X-XIII вв. Е., 1985, էջ 44։
 303ԻՐԱՎԱԳԻՏՈՒԹՅՈՒՆ Կանոնական իրավունքի յուրօրինակ աղբյուր կարելի է դիտարկել Ներսես Շնորհալու «Թուղթ ընդհանրականը», որը կանոնախրատական ոգով գրված մի աշխատություն է՝ հասարակության ամենատարբեր դասակարգերի միջեւ հարաբերությունները կարգավորող նշանակությամբ։
 Կիլիկյան Հայաստանում գործադիր իշխանությունը իրականցվում էր արքունի գործակալությունների միջոցով, որոնց պաշտոններում նշանակվում էին ոչ թե ժառանգականության սկզբունքով, այլ ունեցած անհատական հմտությունների եւ պաշտոնի համապատասխանելիության 19 ։
  Արքունի քարտուղարը, որը կոչվում էր նաեւ ատենադպիր կամ ջանցլեր, որպես կանոն, հանդիսանում էր Սսի արքեպիսկոպոսը, թեեւ պատահում էր նաեւ, որ ատենադպիր նշանակվեր այլ բարձրաստիճան հոգեւորական։
  Ջանցլերը նաեւ պետության արտաքին հարաբերություններում ազդեցիկ դերակատար էր, քանի որ մասնակցություն էր ցուցաբերում պետական դիվանագիտական աշխատանքներին, վարում էր բանակցություններ։
 4. Հայաստանի առաջին հանրապետության շրջանի վերաբերյալ. Պետության կրոնի եւ իրավունքի հարաբերակցության որակապես նոր իրադրություն ստեղծվեց, երբ վեցդարյա պետության բացակայությունից հետո վերստին հիմնադրվեց հայոց պետականությունը։
  Առաջին հանրապետության գոյատեւման դժվարին տարիներին, Հայ Առաքելական Սուրբ Եկեղեցին լծվեց պետության կայացման ավանդական առաքելության իրագործմանը։
  Եկեղեցին, որ անիշխանության տարիներին մշտապես կրել էր հալածանքի ծանր լուծը, հայկական առաջին հանրապետության հովանու ներքո ստանում էր անկախ գործելու լայն հնարավորություն։
  Հարկ է նկատել, որ առաջին հանրապետության ղեկավար գործիչների մեջ մեծ թիվ էին կազմում Գեւորգյան հոգեւոր ճեմարանի շրջանավարտները եւ ուսուցիչները 20 ։
  Պետության եւ եկեղեցու իրավական հարաբերությունների կարգավորման համար ընդունվեց մի ժամանակավոր դաշնագիր, որի բովանդակային տրամաբանությունը բխում էր եկեղեցու եւ պետության բարեկամական հարաբերություններից։
  Դաշնագրի առաջին կետը սահմանում էր. «Հայ ԱռաՏե՛ս, Ս.Վ. Բոռնազյան, Սոցիալ-տնտեսական հարաբերությունները Կիլիկյան հայկական պետությունում 12-14-րդ դարերում Հայկական ՍՍՀ ԳԱ հրատարակչություն Երեվան 1973թ. էջ 68։
 Սիմոն Վրացյան, Նիկոլ Աղբալյան, Ավետիս Ահարոնյան եւ այլք։
 304ԻՐԱՎԱԳԻՏՈՒԹՅՈՒՆ քելական Մայր Եկեղեցին օրհնում է Հայաստանի Հանրապետության օրինական վեհապետական իշխանությունը, իսկ Հայաստանի Հանրապետությունը երաշխավորում է Մայր Աթոռի եւ Նորին Վեհափառության՝ Ամենայն Հայոց Կաթողիկոսի նախամեծար ու գերիշխան իրավունքները ազգային-եկեղեցական եւ կրոնաբարոյական խնդիրներում» 21 ։
  Դաշնագրի երկրորդ կետով ամրագրվում էր. «Հայ Առաքելական Սուրբ Եկեղեցին հայտարարվում է գերիշխանությունից անկախ, որով եւ վավերացնում էր իր տնտեսական գործունեության կառավարումը» 22 ։
  Բացի այդ, Դաշնագիրը լայն ազատություններ էր տալիս եկեղեցուն՝ կրթա-դաստիարակչական գործառույթը իրակացնելու համար։
  Եկեղեցին կարող էր բացել դպրոցեր եւ կրոնա-բարոյական հաստատություններ, ունենալ կառավարությանը առընթեր լիազոր ներկայացուցիչ, պետական միջամտությունից անկախ եկեղեցական պաշտոնական հրատարակություններ եւ այլն։
 5. Աթեիզմի խորհրդային շրջանի վերաբերյալ. Հայ Առաքելական Սուրբ Եկեղեցին Խորհրդային Միության գոյության յոթ տասնամյակների ընթացքում կրեց պետության տոտալիտար վերահսկողության բոլոր հետեւանքները, զրկվելով հավատացյալ անդամների կրոնական պահանջմունքները ազատորեն բավարարելու իրավունքից։
 Թեեւ Խորհրդային Միության Սահմանադրությունը երաշխավորում էր ցանկացած կրոն դավանելու կամ ոչ մի կրոն չդավանելու իրավունքը այդուհանդերձ պետության վարած քաղաքականությունը, այս ոլորտում, տուրք էր տալիս աթեիստական քարոզչության ծավալմանը՝ խախտելով մարդկանց սահմանադրորեն ամրագրված խղճի ազատության իրավունքը։
  Սոցիալիստական հասարկարգի կառուցումը եւ դասակարգերի վերացման հեռակա տեսլականը անշուշտ պետք է կոտրեր «ցարիզմի» ժամանակ արմատավորված տարատեսակ սովորույթներ եւ իրավանորմեր, որոնցից մեկը կրոնականն էր 23 ։
 Տե՛ս, Սանդրո Բեհբուդյան, Վավերագրեր հայ եկեղեցու պատմության, գիրք Ե, Մայր Աթոռ Սուրբ Էջմիածինը առաջին հանրապետության տարիներին ԱԿՏ , 2 դեկտեմբեր. 1920, Երեւան 1999թ. էջ 516-517 ։
 Տե՛ս, Սանդրո Բեհբուդյան, Վավերագրեր հայ եկեղեցու պատմության, գիրք Ե, Մայր Աթոռ Սուրբ Էջմիածինը առաջին հանրապետության տարիներին ԱԿՏ , 2 դեկտեմբեր. 1920, Երեւան 1999թ. էջ 516-517։
 Ցարական Ռուսաստանը իր պաշպանության տակ էր վերցնում կրոնը։
  Օրենսդրությամբ սահմանված չէր նույնիսկ խղճի ձեւական ազատություն, արգելվում էր աթեիզ305ԻՐԱՎԱԳԻՏՈՒԹՅՈՒՆ Հայաստաի առաջին հանրապետության վերացումը, դրա հետեւանքով նաեւ նրա խորհրդայնացումը, պատմական նոր շրջափուլի մեկնակետը հանդիսացավ։
  1920 թվականի դեկտեմբերի 17-ին Հայաստանի հեղկոմի որոշմամբ դպրոցը անջատվեց եկեղեցուց, իսկ դեկտեմբերի 19-ին բռնագրավվեցին Էջմիածնի վանքի շենքերն ու ունեցվածքի մի մասը, այդ թվում նաեւ Ճեմարանի շենքը 24 ։
  Հետագայում քանդվեցին հարյուրավոր եկեղեցիներ որոնցից մնացին միայն 4-ը, իսկ 800-ը փակվեցին վարչական եղանակով։
  Ստեղծվեցին եկեղեցու ոչնչացմանը միտված մի քանի կազմակերպություններ 25 ։
 Սոցիալիստական շինարարության ժամանակաշրջանում աթեիզմի պրոպագանդման բովանդակությունը, ձեւերն ու մեթոդները սահմանող կարեւորագույն փաստաթուղթ հանդիսացավ նշանավոր բոլշեւիկ Վ.Ի. Լենինի «Մարտնչող մատերիալիզմի նշանակության մասին» հոդվածը (1922թ.), որտեղ ասվում էր, որ անհրաժեշտ է ժողովրդական զանգվածներին տալ ամենաբազմազան նյութեր աթեիստական պրոպագանդայի վերաբերյալ, արթնացնելու նրանց կրոնական քնից, թափահարելու նրանց ամենաբազմազան կողմերից, ամենատարբեր եղանակներով եւ այլն 26 ։
 մի տարածումը, իսկ աստվածաանարգությունը ենթակա էր դատական հետապնդման։
  Կրոնական կազմակերպությունները բաժանվում էին չորս խմբի։
  Առաջին խումբը ներկայացնում էր ռուսական ուղղափառ եկեղեցին, որը տիրապետող էր, պետական։
  Այն կառավարում էր պետական մարմինը՝ սուրբ սինոդը, իսկ ֆինանսավորումը ապահովում էր ցարական գանձարանը։
  Երկրորդ խումբը կազմում էին կրոնական այնպիսի կազմակերպություններ, որոնց պաշտպանում էր ինքնակալությունը, բայց դրանք պետական հոգածություն ստանալու առումով զիջում էին ռուսական ուղղափառ եկեղեցուն։
  Դրանց թվին էին դասվում կաթոլիկական, լյութերական, ռեֆորմատորական, հայ-գրիգորյանական եկեղեցիները եւ այլն։
  Երրորդ խմբին դասվում էին կրոնական այն կազմակերպությունները, որոնց գոյությունը թույլատրվում էր, բայց նրանք պետության ոչ մի աջակցությունից չէին օգտվում, ինչպես օրինակ` բապտիստները մենոնիստները։
  Վերջապես, մի ամբողջ շարք կրոնական հոսանքներ, որոնք բացահայտորեն հակադրվում էին ուղղափառ եկեղեցուն, հալածվում էին ինքնակալության կողմից (դուխոբորներ, մոլոկաններ, անտերտերականներ եւ այլն)։
 Տե՛ս, Արուսյակ Տերչանյան. Հայ առաքելական եկեղեցին երկրորդ համաշխարհային պատերազմի տարիներին, Նոր կյանք ինստիտուտ հրատարաչություն Երեւան 2001 էջ 19։
 Տե՛ս, Վ, Ենգիբարյան, Ա Չախոյան, Հոգեւոր իրավունքի հիմունքներ.ՀՀ դատավորների միություն, խմբ. Արթուր Սարկավագ Սարգսյան. Երեւան անտարես 2011թ. էջ 45-46։
 Տե՛ս, Գիտական Աթեիզմ, երկրորդ հրատարակություն «Հայաստան» Հրատարակչություն Երեւան 1980թ էջ 220։
 306ԻՐԱՎԱԳԻՏՈՒԹՅՈՒՆ 1922թ. ընդունված ԽՍՀՄ առաջին սահմանդրությունը հռչակեց եկեղեցու անջատումը պետությունից, իսկ դպրոցը եկեղեցուց։
  Սահմանադրության 52-րդ հոդվածով հաստատվում էր. «ԽՍՀՄ քաղաքացիների համար երաշխավորվում է խղճի ազատություն, այսինքն՝ ցանկացած կրոն դավանելու կամ ոչ մի կրոն չդավանելու, կրոնական պաշտամունքային ծեսեր կատարելու կամ աթեիստական պրոպագանդա մղելու իրավունք։
  Կրոնական հավատալիքների առնչությամբ թշնամանք եւ ատելություն եւ ատելություն հրահրելն արգելվում է» 27 ։
  Խորհրդային Միությունում քաղաքացիները կարող էին կրոն ուսուցանել ու կրոն սովորել մասնավոր կարգով։
  Ծնողներին չէր արգելվում իրենց երեխաներին կրոն ուսուցանել տանը, սակայն նման ուսուցումը չպետք է կրեր դպրոցական տիպի խմբակային պարապունքի բնույթ։
  ԽՍՀՄ-ում դպրոցի եկեղեցուց անջատված լինելը նշանակում էր ժողովրդական կրթության ու դաստիարակաության գործի վրա կրոնական կազմակերպությունների որեւէ ազդեցության անթույլատրելիություն 28 ։
  Խորհրդային օրենքները կրոնական միավորումներին եւ պաշտամունքի սպասավորներին արգելում էին հավատացյալների աղոթաժողովներն ու այլ հավաքույթներն օգտագործել պետության շահերի դեմ ուղղված քաղաքական ելույթների համար, հավատացյալներին ստիպել հրաժարվելու իրենց քաղաքացիական պարտականությունները կատարելուց եւ խորհրդային օրենքներով նրանց տրված իրավունքներն իրագործելուց 29 ։
 1930-ականներին ստալինյան բռնաճնշումների զոհ գնացին բազմաթիվ հոգեւորականներ, այդ թվում, Խորեն Ա. Մուրադբեկյան կաթողիկոսը (1932-1938թթ.), ով սպանվեց իր առանձնասենյակում՝ խորհրդային գործակալների ձեռքով 30 ։
  Երկրորդ աշխարհամարտի տարիներին Խորհրդային ղեկավարությունը մեղմացրեց իր կոշտ դիրքորոշումը եկեղեցու նկատմամբ եւ սիրաշահման քաղաքականություն վարեց։
 Հայկական ԽՍՀ Գերագույն Խորհրդի Նախագահությունը որոշում Տե՛ս, Վ. Ենգիբարյան, Ա. Չախոյան, Եկեղեցի պետություն եվ հասարակություն Երեւան 2009թ. Էջ 16։
 Տե՛ս, Վ. Ենգիբարյան, Ա. Չախոյան, Եկեղեցի պետություն եվ հասարակություն Երեւան 2009թ. էջ 20։
 Տե՛ս, Վ. Ենգիբարյան, Ա. Չախոյան, Դավանանքի իրավունք Երեւան անտարես 2008 էջ 37։
 Տե՛ս, Վ,Ենգիբարյան, Ա Չախոյան, Հոգեւոր իրավունքի հիմունքներ.ՀՀ դատավորների միություն, խմբ. Արթուր սարկավագ Սարգսյան. Երեւան անտարես 2011թ. էջ 46։
 307ԻՐԱՎԱԳԻՏՈՒԹՅՈՒՆ ընդունեց «1940 թվին Էջմիածնի վանքի տերիտորիայում եկեղեցական ժողով հրավիրել՝ արտասահմանյան թեմերի ներկայացուցիչների մասնակցությամբ 31 ։
  Եկեղեցու կողմից կազմակերպվեցին հանգանակություններ, որոնց արդյունքում ստեղծվեց «Սասունցի Դավիթ» տանկային շարասյունը, որը օժանդակեց խորհրդային բանակին ֆաշիզմի ջախջախման գործում 32 ։
 6. Աշխարհիկ պետության ժամանակակից շրջանի վերաբերյալ. Խորհրդային Միության փլուզման տրամաբանական շարանուակությունը հանդիսացող անկախության ձեռքբերումը օրակարգային դարձրեց պետության եւ կրոնական կազմակերությունների միջեւ նոր փոխհարաբերությունների վերստեղծումը։
  ՀՀ Անկախության հռչակագիրը սահմանեց խղճի ազատության սկզբունքը, ինչպես նաեւ, ՀՀ քաղաքացիների իրավահավասարությունը՝ անկախ ազգությունից, ռասայական պատականելությունից եւ դավանանքից 33 ։
  1991թ. ընդունվեց մինչեւ օրս գործող «Խղճի ազատության եւ կրոնական կազմակերպությունների մասին» ՀՀ օրենքը, որը ամրարգրեց ՀՀ քաղաքացիների խղճի ազատության իրավունքը՝ դավանելու ցանկացած կրոն կամ չդավանելու ոչ մի կրոն 34 , սահմանեց օրենքի առջեւ նրանց հավասարությունը՝ անկախ կրոնի նկատմամբ իրենց վերաբերմունքից կամ կրոնական պատկանելությունից 35 ։
  Անկախության հռչակագիրը դարձավ այն բազիսային իրավական փաստաթուղթը, որի հիմքի վրա 1995թ. հուլիսի 5-ին ընդունվեց ՀՀ Սահմանադրությունը։
  1995թ. Սահմանադրության տեքստում թեեւ սահմանավում էր մտքի, խղճի եւ դավանանքի ազատության իրավունքը 36 , այնուամենայնիվ բաց էր Տե՛ս, Արուսյակ Տերչանյան. Հայ առաքելական եկեղեցին երկրորդ համաշխարհային պատերազմի տարիներին, Նոր կյանք ինստիտուտ հրատարաչություն Երեւան 2001 էջ 30-31։
 Տե՛ս, Արուսյակ Տերչանյան. Հայ առաքելական եկեղեցին երկրորդ համաշխարհային պատերազմի տարիներին, Նոր կյանք ինստիտուտ հրատարաչություն Երեւան 2001 էջ 45։
 Տե՛ս, ՀՀ Անկախության հռչակագիր (ընդունվել է՝ 1991թ. օգոստոս 23, սկզբնաղբյուրը՝ http։
 //www.gov.am/am/independence/)։
 Տե՛ս, «Խղճի ազատության եւ կրոնական կազմակերպությունների մասին» ՀՀ օրենքը Հդ. 1 (ընդունվել է՝ Ն-0333-1, 17.06.1991թ., սկզբնաղբյուրը՝ ՀՀ ԳԽՏ 1991/12 )։
 Տե՛ս, «Խղճի ազատության եւ կրոնական կազմակերպությունների մասին» ՀՀ օրենքը ՀԴ. 2 (ընդունվել է՝ Ն-0333-1, 17.06.1991թ., սկզբնաղբյուրը՝ ՀՀ ԳԽՏ 1991/12 )։
 Տե՛ս, ՀՀ Սահմանադրություն (ընդունվել է՝ 05.07. 1995թ., սկզբնաղբյուրը` http։
 //www.arlis.am/DocumentView.aspx?docID=1)։
 308ԻՐԱՎԱԳԻՏՈՒԹՅՈՒՆ թողնված պետության եւ կրոնական կազմակերպությունների փոխգործակցության հիմնահարցը։
  «Խղճի ազատության եւ կրոնական կազմակերպությունների մասին» ՀՀ օրենքը իր նախաբանում, Հայաստանյաց Առաքելական Սուրբ Եկեղեցուն վերապահեց ազգային եկեղեցու կարգավիճակ, որը իր սահմանադրաիրավական ամրագրումը ստացավ Սահմանադրության 2005, այնուհետեւ 2015 թվականների փոփոխություններով՝ պետության աշխարհիկությունը դիտարկելով սահմանադրական կարգի առանցքային սկզբունքներից մեկը։
 Այսպիսով` ներկայացված դիտարկումների արդյունքներով պայմանավորված, կարելի է ներկայացնել հետեւյալ եզրահանգումները. ա) Հայ ժողովուրդը պատմականորեն մեծ տեղ է հատկացրել կրոնին, կարեւորել վերջինիս դերը իր հավատամքային պահանջմունքների բավարարման հարցում։
  Հայաստանի պատմության մեջ կրոնի եւ նրա ենթակառուցվածքների հանդեպ որդեգրած դիրքորոշումը խիստ բազմաբովանդակ է։
  Այս իմաստով հայկական պետությունը անցել է միմյանց տրամագծորեն հակադրվող փուլեր՝ դրանցից յուրաքանչյուրում ունենալով իր ձեռքբերումները եւ կորուստները։
  Քրմապետության տարանջատումը արքայի պաշտոնից առաջին կառուցվածքային տեղաշարժը եղավ աշխարհիկ եւ հոգեւոր իշխանությունների առնչությունների հարցերում, որով եւ ավարտվեց աստվածապետության երկարատեւ շրջանը։
 բ) Պետությունը իր հովանու տակ առնելով քրիստոնեությունը, որոշ բացառություններով, նրա հետ հաստատեց գործընկերային հարաբերություններ՝ պայքարելով կրոնական բազմակարծության դեմ։
 գ) Առաջին հանրապետության գոյության երկդարյա շրջանը նախանշվեց պետություն-եկեղեցի բարեկամական փոխհարաբերությունների ակտիվ կառուցմամբ, որը սակայն ընդմիջվեց խորհրդային աթեիզմի գաղափարախոսության պայմաններում։
 դ) Ժամանակակից փուլում Հայաստանի Հանրապետությունը հանդիսանում է աշխարհիկ պետություն, որտեղ յուրաքանչյուր ոք ունի մտքի խղճի, կրոնի ազատության իրավունք։
  Կարծում ենք, որ պետության զարգացման նման ձեւաչափը համադրելի է ժողովրդավարական, ինքիշխան, իրավական պետության կառուցման տեսլականի հետ։
 ։
