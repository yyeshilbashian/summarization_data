Տարածաշրջանային տնտեսական ինտեգրացիոն խմբավորման զարգացման եւ ներդաշնակ աճի հիմքում ընկած է ինտեգրվող երկրների տնտեսությունների փոխլրացման բարձր մակարդակի ապահովումը։
 Ինտեգրվող երկրների տնտեսական փոխլրացման մեխանիզմներից կարեւորագույնը փոխադարձ առեւտրի ծավալների ընդլայնումն է։
  Հայտնի է, որ ԽՍՀՄ փլուզումից հետո նախկին խորհրդային հանրապետությունների միջեւ առեւտրային կապերը խարխլվեցին, ինչը պայմանավորված էր, մի կողմից, նորանկախ երկրներում տնտեսական վիճակի վատթարացմամբ եւ նախկինում ձեւավորված տնտեսական սերտ կապերի թուլացմամբ, մյուս կողմից, դեպի արտաքին նոր շուկաներ ներթափանցելուն ուղղված ակտիվ գործընթացներով, ինչը մասամբ տեղի էր ունենում ի հաշիվ նախկին խորհրդային գործընկեր երկրների հետ առեւտ14ՏՆՏԵՍԱԳԻՏՈՒԹՅՈՒՆ րային հարաբերությունների կրճատման։
  Ճիշտ է, հետագա տարիների ընթացքում այդ երկրների միջեւ գործընկերության տարբեր շրջանակներում եւ մակարդակներում փորձեր արվեցին վերականգնելու նախկին առեւտրատնտեսական կապերը, այնուամենայնիվ, դրանք հատկապես հետխորհրդային մի շարք երկրների միջեւ առավել մեծ թափ ստացան ԵԱՏՄ ձեւավորումից հետո։
  ԵԱՏՄ անդամ երկրների փոխլրացման մեթոդոլոգիան համատեղում է միջազգային տնտեսական հարաբերությունների բոլոր ոլորտների բազմազանությունը, որոնք ընկած են ինտեգրացիոն զարգացման մեխանիզմների բացահայտման հիմքում` համատեղ առեւտրային քաղաքականության, ֆինանսական ոլորտի, գյուղատնտեսական արտադրության, հեռահաղորդակցական տեխնոլոգիաների, բնական ռեսուրսների ապահովման, միգրացիոն հոսքերի կարգավորման, արտադրական կոոպերացիայի եւ այլնի միջոցով [1, с. 127]։
  Հենց ԵԱՏՄ անդամ երկրների տնտեսական փոխլրացման բարձր մակարդակի շնորհիվ է հնարավոր ապահովել միության տնտեսական զարգացման մակարդակի վրա ինտեգրման ազդեցության բարձր էֆեկտը։
  Ըստ գնահատումների` այդ էֆեկտը մինչեւ 2030թ.-ը միության համար կազմում է 210 մլրդ ԱՄՆ դոլար` յուրաքանչյուր մասնակից երկրի համար ապահովելով ՀՆԱ-ի մինչեւ 13% լրացուցիչ աճ [2, с. 26]։
 Վիճակագրական տվյալները ցույց են տալիս, սակայն, որ նշված ինտեգրացիոն խմբավորման անդամ երկրների փոխադարձ առեւտրային հարաբերությունների ընդլայնման ինտենսիվությունը դեռեւս բավարար չէ ինտեգրացիոն գործընթացների զարգացման ողջ ներուժի բացահայտման եւ օգտագործման համար, ինչի մասին է վկայում այն հանգամանքը, որ թե՛ արտահանման ու ներմուծման, եւ թե՛ ընդհանուր առեւտրաշրջանառության մասով ԵԱՏՄ երկրների փոխադարձ առեւտրի ընդհանուր ծավալների տեսակարար կշիռը այդ երկրների արտաքին առեւտրի ընդհանուր ծավալի մեջ դեռեւս փոփոխության չի ենթարկվել՝ չնայած նրան, որ ԵԱՏՄ փոխադարձ առեւտրի ծավալները քանակապես գրանցել են որոշակի աճ։
  Գծապատկեր 1-ից երեւում է, որ 2015-2018թթ. ընթացքում աճել են եւ՛ փոխադարձ (ԵԱՏՄ երկրների շրջանակներում), եւ՛ արտաքին (երրորդ՝ ոչ ԵԱՏՄ անդամ երկրների հետ) առեւտրի ծավալները, սակայն փոխադարձ առեւտրի ծավալների աճի տեմպերը զիջում են արտաքին առեւտրի աճի տեմպերին։
  Մասնավորապես, եթե նշված ժամանակահատվածում փոխադարձ առեւտրի շրջանակներում արտահանման, ներ15ՏՆՏԵՍԱԳԻՏՈՒԹՅՈՒՆ մուծման եւ ընդհանուր առեւտրաշրջանառության աճի տեմպերը կազմել են համապատասխանաբար 30.9, 27.6 եւ 29.3%, ապա արտաքին առեւտրի շրջանակներում այդ ցուցանիշների գծով գրանցվել են աճի ավելի բարձր տեմպեր՝ համապատասխանաբար 31.2, 27.9 եւ 30.0%։
  Ավելին, 2017թ. համեմատ՝ 2018թ. դեպի երրորդ երկրներ արտահանման աճի տեմպը մոտ 3 անգամ գերազանցել է ԵԱՏՄ շրջանակներում արտահանման աճի տեմպին։
  Այսպես, եթե 2018թ. արտաքին արտահանման աճի տեմպը կազմել է մոտ 491 մլրդ ԱՄՆ դոլար՝ 2017թ. համեմատ աճելով 26.8%-ով, ապա փոխադարձ արտահանման աճի տեմպը կազմել է մոտ 60 մլրդ ԱՄՆ դոլար՝ նախորդ տարվա համեմատ աճելով ընդամենը 9.2%-ով։
  Ինչ վերաբերում է ներմուծմանը, ապա երրորդ երկրներից ներմուծման աճի տեմպերը, ընդհակառակը, ավելի ցածր են, քան ԵԱՏՄ շրջանակներում ներմուծման տեմպերը. եթե 2018թ. երրորդ երկրներից ներմուծման ծավալը կազմել է 263 մլրդ ԱՄՆ դոլար՝ 2017թ. համեմատ տեմպը աճելով 6.3%-ով, ապա ԵԱՏՄ շրջանակներում ներմուծման ծավալը՝ 58 մլրդ ԱՄՆ դոլար՝ նախորդ տարվա համեմատ աճելով 8.3%-ով։
 Արտահանում Ներմուծում Ընդհ. առեւտրաշրջ. Գծապատկեր 1. ԵԱՏՄ անդամ երկրների փոխադարձ եւ երրորդ երկրների հետ առեւտուրը 2015-2018թթ. ընթացքում (մլրդ ԱՄՆ դոլար) [3] Չնայած վերոնշյալին՝ գծապատկեր 2-ի տվյալները ցույց են տալիս, որ 2015-2018թթ. ընթացքում ԵԱՏՄ անդամ երկրների փոխադարձ 16ՏՆՏԵՍԱԳԻՏՈՒԹՅՈՒՆ առեւտրի մասնաբաժինները արտաքին առեւտրի ընդհանուր ծավալի մեջ մնացել են գրեթե նույն մակարդակի վրա։
  Այսպես, ԵԱՏՄ ձեւավորումից ի վեր կառույցի անդամ երկրների փոխադարձ արտահանման մասնաբաժինը արտահանման ընդհանուր ծավալի մեջ պահպանվել է (11-12)%-ի, փոխադարձ ներմուծման մասնաբաժինը ներմուծման ընդհանուր ծավալի մեջ՝ (17-18)%-ի եւ փոխադարձ առեւտրաշրջանառության ծավալը ընդհանուր առեւտրաշրջանառության մեջ՝ (14-15)%-ի սահմաններում։
  Դա նշանակում է, որ երրորդ երկրների հետ արտահանման, ներմուծման եւ առեւտրաշրջանառության ծավալները շարունակում են գերազանցել փոխադարձ առեւտրի նույն ցուցանիշները համապատասխանաբար 8.2, 4.5 եւ 6.4 անգամ, ինչը փաստում է այն մասին, որ ԵԱՏՄ անդամ երկրները դեռեւս կողմնորոշված են առավելապես դեպի երրորդ երկրների հետ, քան փոխադարձ առեւտրի զարգացմանը, որն էլ, իր հերթին, վկայում է ԵԱՏՄ երկրների տնտեսական փոխլրացման ցածր եւ դեռեւս անփոփոխ մակարդակի մասին։
 Արտահանում Ներմուծում Երրորդ երկրներ (արտաքին առեւտուր) ԵԱՏՄ երկրներ (փոխադարձ առեւտուր) Ընդհ. առեւտրաշրջ. Գծապատկեր 2. ԵԱՏՄ անդամ երկրների փոխադարձ եւ երրորդ երկրների հետ առեւտրի մասնաբաժինները արտաքին առեւտրի ընդհանուր ծավալի մեջ 2015-2018թթ. ընթացքում (%) [3] Ինչպես երեւում է աղյուսակ 1-ից, ԵԱՏՄ անդամ երկրների փոխադարձ առեւտուրը 2018թ. կազմել է մոտ 59.7 մլրդ ԱՄՆ դոլար՝ 2017թ. համեմատ աճելով 9.2%-ով։
  Հատկանշական է, որ այդ երկրների միջեւ 17ՏՆՏԵՍԱԳԻՏՈՒԹՅՈՒՆ մինչ ԵԱՏՄ ձեւավորումը գրանցվել են փոխադարձ առեւտրի ավելի մեծ ծավալներ։
  Այսպես, դեռեւս 2013թ. այն կազմել է 69.3 մլրդ ԱՄՆ դոլար, որը հետագա տարիներին նվազել է՝ 2016թ. հասնելով ընդհուպ մինչեւ 43.0 մլրդ ԱՄՆ դոլարի, ինչը պայմանավորված էր այդ ժամանակաշրջանում Ռուսաստանի նկատմամբ կիրառվող տնտեսական պատժամիջոցներով, նավթի միջազգային գների անկմամբ, անդամ երկրների կողմից ստացվող դրամական փոխանցումների ծավալների կրճատմամբ եւ այլն։
  Նշենք, որ 2013-2018թթ. ընթացքում ԵԱՏՄ երկրների փոխադարձ առեւտրի ծավալների անկման ամենամեծ տեմպը գրանցվել է 2015թ. (25.4%), իսկ աճի ամենամեծը՝ 2017թ. (27.4%)։
  Ինչ վերաբերում է ԵԱՏՄ կազմավորումից հետո ընկած ժամանակահատվածում անդամ երկրների փոխադարձ առեւտրի շարժընթացին, ապա հարկ է նկատել, որ վերջինիս անընդհատ աճի միտումներ են գրանցել միայն Հայաստանը, Բելառուսի եւ Ղրղզստանը, իսկ Ղազախստանի եւ Ռուսաստանի՝ կառույցի անդամ երկրների հետ փոխադարձ առեւտրի ծավալները սկսել են աճել միայն սկսած 2016թ.-ից։
  Հատկանշական է, որ 2017թ. համեմատ 2018թ. ընթացքում ԵԱՏՄ երկրների հետ փոխադարձ առեւտրի աճի ամենամեծ տեմպը արձանագրվել է Հայաստանում (2017թ. 571.1 մլն ԱՄՆ դոլար գումարի նկատմամբ աճելով 20.6%-ով), իսկ ամենացածր տեմպը՝ Բելառուսում (2017թ. 13,651.1 մլն ԱՄՆ դոլար գումարի նկատմամբ աճելով 1.8%-ով)։
  Ի դեպ, ի համեմատ ԵԱՏՄ անդամ մնացած երկրների՝ 20162018թթ. ընթացքում Հայաստանում գրանցվել են փոխադարձ առեւտրի աճի ամենամեծ տեմպերը (2016թ.՝ 53.7%, 2017թ.՝ 45.0%, 2018թ.՝ 20.6%)։
 Աղյուսակ 1 ԵԱՏՄ անդամ երկրների փոխադարձ առեւտուրը 2013-2018թթ. ընթացքում [3], [4, с. 19, ] մլն ԱՄՆ դոլար Հայաստան Բելառուս Ղազախստան Ղրղզստան Ռուսաստան 43,905.5 36,887.6 28,821.2 26,804.3 34,685.6 38,679.9 ԵԱՏՄ 69,249.2 61,183.3 45,615.7 42,960.3 54,711.8 59,721.1 18ՏՆՏԵՍԱԳԻՏՈՒԹՅՈՒՆ Աշխարհագրական կառուցվածքի տեսանկյունից, 2018թ. տվյալներով ԵԱՏՄ երկրների փոխադարձ առեւտրում արտահանման մեջ զգալի մասնաբաժին են ունեցել Ռուսաստանը (64.8%), Բելառուսը (23.3%) եւ Ղազախստանը (9.9%)։
  Մինչդեռ ներմուծման ծավալներով առաջին տեղում է գտնվում Բելառուսը (39.1%), երկրորդ տեղում՝ Ռուսաստանը (32.7%), երրորդ տեղում՝ Ղազախստանը (22.7%) (գծապատկեր 3)։
 Հայաստան Ղազախստան Հայաստան Ղազախստան Բելառուս Ղրղզստան Արտահանում Բելառուս Ղրղզստան Ներմուծում Գծապատկեր 3. ԵԱՏՄ փոխադարձ առեւտրի (արտահանման եւ ներմուծման) կառուցվածքը՝ ըստ անդամ երկրների մասնաբաժինների 2018թ. (%) [3] Չնայած ԵԱՏՄ փոխադարձ առեւտրի վերոնշյալ վերլուծությունը ցույց է տալիս, որ այն քանակական առումով վերջին երեք տարիներին գրանցել է աճի միտումներ, այնուամենայնիվ, խմբավորման շրջանակներում տեղի ունեցող ինտեգրացիոն գործընթացների ինտենսիվության վրա դրա ազդեցությունը դիտարկելու համար կարեւոր է ԵԱՏՄ փոխադարձ առեւտրի շարժընթացի որակական գնահատումը։
  Այդ նպատակով ՄԱԿ-ի Առեւտրի եւ զարգացման կոնֆերանսի (UNCTAD) մեթոդաբանության հիման վրա կիրառվում են մի շարք ինդեքսներ [5], որոնք, համադրելով տարածաշրջանային ինտեգրացիոն խմբավորումների փոխադարձ առեւտրի տվյալները այդ խմբավորումների ամբողջական արտաքին առեւտրի եւ համաշխարհային առեւտրի շարժընթացի տվյալների հետ, հնարավորություն են տալիս առանց աղավաղումների 19ՏՆՏԵՍԱԳԻՏՈՒԹՅՈՒՆ բնութագրել խմբավորման շրջանակներում փոխադարձ առեւտրի իրական միտումներն ու վիճակը։
 Այդպիսի ինդեքսներից է Տարածաշրջանային առեւտրի ինտենսիվության ինդեքսը (Regional Trade Intensity Index - RTII), որն իրենից ներկայացնում է որպես տարածաշրջանային ինտեգրացիոն խմբավորման ամբողջական արտաքին ապրանքաշրջանառության մեջ տվյալ խմբավորման կամ նրա անդամ երկրի տարածաշրջանային ապրանքաշրջանառության մասնաբաժնի եւ համաշխարհային ապրանքաշրջանառության մեջ տվյալ խմբավորման տարածաշրջանային ապրանքաշրջանառության մասնաբաժնի հարաբերակցություն։
 Ինտեգրացիոն խմբավորման անդամ երկրի եւ ինտեգրացիոն խմբավորման Տարածաշրջանային առեւտրի ինտենսիվության ինդեքսները որոշվում են հետեւյալ բանաձեւերով.  Ինտեգրացիոն խմբավորման անդամ երկրի Տարածաշրջանային առեւտրի ինտենսիվության ինդեքս (RTII i ) [6, с. 129]՝  Ինտեգրացիոն խմբավորման Տարածաշրջանային առեւտրի ինտենսիվության ինդեքս (RTII j )՝ որտեղ X ijt -ն i-րդ երկրի արտահանման տարեկան (t) ծավալն է դեպի յ տարածաշրջան, M ijt -ն՝ i-րդ երկրի ներմուծման տարեկան (t) ծավալը յ տարածաշրջանից, X t -ն՝ տարածաշրջանի փոխադարձ արտահանման տարեկան (t) ծավալը, M t -ն՝ տարածաշրջանի փոխադարձ ներմուծման տարեկան (t) ծավալը, X jt -ն՝ j տարածաշրջանի ամբողջական արտահանման տարեկան (t) ծավալը (դեպի երրորդ երկրներ), M jt -ն՝ j տարածաշրջանի ամբողջական ներմուծման տարեկան (t) ծավալը (երրորդ երկրներից), X wt -ն՝ համաշխարհային արտահանման տարեկան (t) ծավալը, M wt -ն՝ համաշխարհային ներմուծման տարեկան (t) ծավալը։
 Եթե ինդեքսը հավասար է 1 միավորի, ապա դա նշանակում է, որ տարածաշրջանային ինտեգրացիոն խմբավորման անդամ երկրների միջեւ փոխադարձ առեւտրի ինտենսիվությունը հավասար է երրորդ երկրների հետ արտաքին առեւտրի ինտենսիվությանը։
  Եթե ինդեքսը մեծ է 1-ից, ապա դա ցույց է տալիս, որ առկա է «աշխարհագրական գլորում», այսինքն՝ առեւտրային կողմնորոշում դեպի խմբավորման ան20ՏՆՏԵՍԱԳԻՏՈՒԹՅՈՒՆ դամ երկրներ, ինչը պայմանավորված է տարածաշրջանային նախապատվությամբ (աշխարհագրական մոտիկություն, տրանսպորտային ցածր ծախսեր, պատմական եւ մշակութային ընդհանրություն եւ այլն)։
 Իսկ եթե ինդեքսը փոքր է 1-ից, ապա երրորդ երկրների հետ արտաքին առեւտրի ինտենսիվությունն ավելի մեծ է, քան խմբավորման շրջանակներում փոխադարձ առեւտրի ինտենսիվությունը, այսինքն՝ առեւտրային ինտեգրման մակարդակը ցածր է։
 Հաշվարկները ցույց են տալիս, որ ԵԱՏՄ գործընկեր երկրների հետ առավել ինտենսիվ արտաքին առեւտուր են իրականացնում Ռուսաստանը, Բելառուսը եւ Ղազախստանը՝ չնայած այն հանգամանքին, որ 20162018թթ. ընթացքում այդ երկրների ինտենսիվության ինդեքսները գնալով նվազում են, ինչը նշանակում է, որ վերջիններս հակված են դեպի երրորդ երկրների հետ արտաքին առեւտրի ինտենսիվության մակարդակի բարձրացմանը։
  Ինչ վերաբերում է Հայաստանին եւ Ղրղզստանին, ապա այս երկրներում Տարածաշրջանային առեւտրի ինտենսիվության ինդեքսները գտնվում են 1-ից փոքր մակարդակի վրա, այսինքն՝ վերջիններիս՝ ԵԱՏՄ անդամ երկրների հետ փոխադարձ առեւտրի ինտենսիվությունը բավականին ցածր է, ընդ որում՝ Հայաստանում եւ Ղրղզստանում նույնպես 2016-2018թթ. ընթացքում արձանագրվել է Տարածաշրջանային առեւտրի ինտենսիվության առանց այդ էլ ցածր ինդեքսների մակարդակի աստիճանական նվազման միտում։
  Հարկ է նշել, սակայն, որ, ընդհանուր առմամբ, ԵԱՏՄ-ի՝ որպես ինտեգրացիոն խմբավորման տարածաշրջանային առեւտուրն ունի ինտենսիվության բարձր մակարդակ (2018թ.՝ 10.2), որը նույնպես աստիճանաբար նվազում է (աղյուսակ 2)։
 Աղյուսակ 2 Տարածաշրջանային առեւտրի ինտենսիվության ինդեքսը ԵԱՏՄ երկրներում 2015-2018թթ. ընթացքում [3], [7] 1 Հայաստան Բելառուս Ղազախստան Ղրղզստան Ռուսաստան ԵԱՏՄ Հաշվարկները կատարվել են հեղինակի կողմից 10.19ՏՆՏԵՍԱԳԻՏՈՒԹՅՈՒՆ Այսպիսով, 1-ին եւ 2-րդ աղյուսակների տվյալները փաստում են, որ, ճիշտ է, ԵԱՏՄ փոխադարձ առեւտրի ծավալները գնալով աճում են, սակայն այդ աճին զուգահեռ՝ նվազում է տարածաշրջանային առեւտրի ինտենսիվության աստիճանը։
  Նշվածից կարելի է եզրակացնել, որ այս խմբավորման շրջանակներում ամբողջությամբ չի օգտագործվում տնտեսական ինտեգրման ներուժը։
 Հաջորդ կարեւոր ինդեքսը Համաչափ առեւտրի ներխուժման ինդեքսն (Symmetric trade introversion index - STJ) է, որը տարածաշրջանային արտաքին առեւտրաշրջանառության հարաբերական ինտենսիվության ցուցանիշ է, շնորհիվ որի՝ համեմատվում է տարածաշրջանային ինտեգրացիոն խմբավորման ներքին եւ արտաքին առեւտրի ինտենսիվությունը եւ բացահայտվում, թե տարածաշրջանի փոխադարձ, թե՞ արտաքին առեւտրի ինտենսիվությունն է աճում առավել մեծ տեմպերով [8, сс. 6-7]։
  Այն որոշվում է հետեւյալ բանաձեւով. կամ STJ HITI i -ն ներքին առեւտրի ինտենսիվության միատարր ինդեքսն է, որը հաշվարկվում է հետեւյալ բանաձեւով՝ HETI i -ն արտաքին առեւտրի ինտենսիվության միատարր ինդեքսն է, որը հաշվարկվում է հետեւյալ բանաձեւով՝ որտեղ՝ IT -ն՝ տարածաշրջանի ներքին առեւտրաշրջանառության ծավալն է, T -ն՝ տարածաշրջանի ամբողջական առեւտրաշրջանառության ծավալը, T -ն՝ համաշխարհային առեւտրաշրջանառության ծավալը, ET -ն՝ տարածաշրջանի արտաքին առեւտրի ծավալը, որը որոշվում է ստորեւ նշված բանաձեւով՝ T ,ՏՆՏԵՍԱԳԻՏՈՒԹՅՈՒՆ -ն a երկրի արտաքին առեւտրաշրջանառությունն է տարածաշրջանից դուրս գտնվող երկրների հետ։
 Համաչափ առեւտրի ներխուժման ինդեքսը տատանվում է [-1;1] շրջակայքում, որտեղ -1 գործակիցը նշանակում է ներտարածաշրջանային առեւտրի բացակայություն, 0-ն ենթադրում է «աշխարհագրական չեզոքություն», այսինքն՝ ներքին եւ երրորդ երկրների հետ առեւտրի հավասարություն, իսկ 1-ի դեպքում բացակայում է երրորդ երկրների հետ տարածաշրջանի առեւտուրը։
 Աղյուսակ 3-ի տվյալներից երեւում է, որ ԵԱՏՄ-ում Համաչափ առեւտրի ներխուժման ինդեքսը 2015-2018թթ. ընթացքում տատանվել է (0.85-0.88)-ի շրջանակներում, ինչը նշանակում է, որ ԵԱՏՄ երկրներում փոխադարձ առեւտրի ինտենսիվությունն աճում է ավելի բարձր տեմպերով, քան երրորդ երկրների հետ առեւտրի ինտենսիվությունը, այլ կերպ ասած՝ կառույցի անդամ երկրների համար ներտարածաշրջանային ներքին առեւտուրն ունի ավելի մեծ նշանակություն, քան երրորդ երկրների հետ արտաքին առեւտուրը։
  Միաժամանակ պետք է նկատել նաեւ, որ ինչպես Տարածաշրջանային առեւտրի ինտենսիվության ինդեքսը, այնպես էլ Համաչափ առեւտրի ներխուժման ինդեքսը սկսած 2016թ.-ից աստիճանաբար նվազում է, ինչը եւս մեկ ազդակ է ԵԱՏՄ շրջանակներում փոխադարձ առեւտրի ծավալների ինտենսիվության նվազման միտումների առկայության մասին։
 Աղյուսակ 3 Համաչափ առեւտրի ներխուժման ինդեքսը ԵԱՏՄ երկրներում 2015-2018թթ. ընթացքում [3], [7] 2 Ինդեքս Ինչ վերաբերում է ԵԱՏՄ անդամ երկրների փոխադարձ առեւտրի ապրանքային կառուցվածքին, ապա դրա վերլուծությունը ցույց է տալիս, որ ԵԱՏՄ փոխադարձ առեւտրի գրեթե 1/3-ը (28.7% կամ 17.1 մլրդ ԱՄՆ դոլար) բաժին է ընկնում «Հանքային արտադրանք» ապրանքաՀաշվարկները կատարվել են հեղինակի կողմից 23ՏՆՏԵՍԱԳԻՏՈՒԹՅՈՒՆ յին խմբին, որի գերակշիռ մասը (85.1% կամ 14.6 մլրդ ԱՄՆ դոլար) ապահովվում է Ռուսաստանի կողմից (հիմնականում հանքային վառելիքի եւ նավթի գծով)։
  Փոխադարձ առեւտրում մեծ տեսակարար կշիռ է զբաղեցնում նաեւ «Մեքենաներ, սարքավորումներ եւ տրանսպորտային միջոցներ» ապրանքախումբը (19.0% կամ 11.4 մլրդ ԱՄՆ դոլար), որում համեմատաբար բարձր դիրք են զբաղեցնում Ռուսաստանը (60.5% կամ 6.9 մլրդ ԱՄՆ դոլար) եւ Բելառուսը (35.5% կամ 4.0 մլրդ ԱՄՆ դոլար)։
  Երրորդ տեղում են գտնվում «Սննդամթերք եւ գյուղատնտեսական հումք» խմբի մեջ մտնող ապրանքները, որոնց առեւտրի ավելի քան կեսը պատկանում է Բելառուսին (51.4% կամ 4.5 մլրդ ԱՄՆ դոլար), իսկ ավելի քան 1/3-ը (37.1% կամ 3.3 մլրդ ԱՄՆ դոլար)՝ Ռուսաստանին։
 ԵԱՏՄ երկրների փոխադարձ առեւտրում զգալի մասնաբաժին ունեն նաեւ «Մետաղներ եւ դրանցից պատրաստված ապրանքներ» (13.1%) եւ «Քիմիական արդյունաբերության արտադրանք» (11.6%) ապրանքային խմբերը (աղյուսակ 3)։
 Աղյուսակ 3 ԵԱՏՄ անդամ երկրների փոխադարձ առեւտուրը` ըստ խոշորացված ապրանքախմբերի 2018թ. [3] մլն ԱՄՆ դոլար Ապրանքախմբի անվանումը Հանքային արտադրանք Մեքենաներ, սարքավորումներ եւ տրանսպորտային միջոցներ Սննդամթերք եւ գյուղատնտեսական հումք Մետաղներ եւ դրանցից պատրաստված ապրանքներ Քիմիական արդյունաբերության արտադրանք այդ թվում` ԵԱՏՄ Հայաս- Բելա- Ղազախ- Ղրղզ- Ռուսաստան ռուս ստան ստան տան 24ՏՆՏԵՍԱԳԻՏՈՒԹՅՈՒՆ Տեքստիլ, տիքստիլե ապրանքներ եւ կոշիկ Փայտանյութ, ցելյուլոզային-թղթային ապրանքներ Կաշվե հումք, մորթեղեն եւ դրանցից պարտաստված ապրանքներ Այլ ապրանքներ 3,629.6 Ընդամենը 59,721.1 689.0 13,891.8 5,891.9 568.4 38,679.9 Հաշվի առնելով այն հանգամանքը, որ ԵԱՏՄ փոխադարձ առեւտրում բավականին մեծ մասնաբաժին է կազմում հանքային արտադրանքը՝ կարելի է փաստել, որ փոխադարձ առեւտրի դինամիկայի վրա էական ազդեցություն են թողնում նշված ապրանքախմբի մեջ մտնող արտադրատեսակների համաշխարհային գների փոփոխությունները. մի կողմից, այդ գների աճը կարող է հանգեցնել փոխադարձ առեւտրի ծավալների ավելացմանը, իսկ մյուս կողմից՝ դրանց նվազումը էապես կարող է կրճատել փոխադարձ ապրանքաշրջանառության մակարդակը։
  Դա նշանակում է, որ ԵԱՏՄ փոխադարձ առեւտրի կայուն աճի ապահովման գործում կարեւոր խնդիր է հանդիսանում խմբավորման անդամ երկրներում ոչ հանքահումքային ապրանքների արտադրության ծավալների ընդլայնումը, որի համար անհրաժեշտ է, նախ եւ առաջ, բարձրացնել թողարկվող արտադրանքի մրցունակության մակարդակը ԵԱՏՄ երկրներում։
  Չնայած դրան՝ հարկ է նշել, որ ապրանքների մրցունակության մակարդակի բարձրացումը կարող է հանգեցնել դրանց՝ դեպի երրորդ, առավել զարգացած երկրներ արտահանման ծավալների մեծացմանը՝ ի հաշիվ փոխադարձ արտահանման ծավալների կրճատման։
  Դրա վառ ապացույցն է այն, որ «մինչ ԵԱՏՄ ձեւավորումը 15-20 տարի առաջ կառույցի ներկայիս անդամ բոլոր երկրների միջեւ փոխադարձ առեւտրի ծավալներն ավելի մեծ էին, քան ԵԱՏՄ ձեւավորումից հետո ընկած ժամանակահատվածում, ինչը, սակայն, դեռ չի վկայում ԵԱՏՄ շրջանակներում ինտեգրման անբավարար մակարդակի մասին, քանի, որ 20 տարի առաջ այդ երկրներում արտադրվող ոչ հումքային ապրանքներն արտասահմանյան երկրներում ավելի քիչ էին 25ՏՆՏԵՍԱԳԻՏՈՒԹՅՈՒՆ մրցունակ եւ այդ իսկ պատճառով հիմնականում արտահանվում էին ԵԱՏՄ ապագա մասնակից երկրներ, մինչդեռ դրանց մրցունակության աճին զուգահեռ՝ անդամ երկրների ընդհանուր առեւտրի ծավալի մեջ ԵԱՏՄ շուկայի տեսակարար կշիռը գնալով կրճատվեց» [9, сс. 86-87]։
 Նշվածն առավել պատկերավոր ներկայացնելու համար նկատենք, որ 2015-2018թթ. ընթացքում ԵԱՏՄ շրջանակներում ոչ հանքային արտադրանքի փոխադարձ առեւտուրը գրանցել է անընդհատ աճի միտում (գծապատկեր 4)։
  Այդ ժամանակաշրջանում այն աճել է 39.9%-ով կազմելով, այն դեպքում, երբ փոխադարձ ընդհանուր առեւտուրը (ներառյալ հանքային արտադրանքը)՝ ընդամենը 30.9%-ով։
  Հատկանշական է, որ եթե 2015թ. համեմատ 2016թ. ԵԱՏՄ փոխադարձ առեւտրի ընդհանուր ծավալը կրճատվել է 5.8%-ով՝ 45.6 մլրդ ԱՄՆ դոլարից նվազելով մինչեւ 43.0 մլրդ ԱՄՆ դոլարի, ապա նույն ժամանակահատվածում այդ ցուցանիշն առանց հանքային արտադրանքի (աղ, ծծումբ, հանքային շինանյութեր, հանքաքար, խարամ եւ մոխիր, հանքային վառելիք, յուղ եւ դրանց թորման արտադրանք) փոխադարձ առեւտրի ծավալի, ընդհակառակը, աճել է 3.1%-ով՝ 30.4 մլրդ ԱՄՆ դոլարից հասնելով 31.4 մլրդ ԱՄՆ դոլարի։
 Գծապատկեր 4. ԵԱՏՄ անդամ երկրների փոխադարձ առեւտուրը (բացի հանքային արտադրանքից) 2015-2018թթ. ընթացքում (մլրդ ԱՄՆ դոլար) [3] 26ՏՆՏԵՍԱԳԻՏՈՒԹՅՈՒՆ Նշելով տնտեսական ինտեգրացիոն խմբավորման շրջանակներում փոխադարձ առեւտրի ինտենսիվության մասին՝ անհրաժեշտ է նաեւ վեր հանել անդամ երկրների տնտեսության այն ոլորտները, որոնց զարգացումը կարող է նպաստել ինտեգրման էֆեկտի մեծացմանը։
 Ըստ Եվրասիական տնտեսական հանձնաժողովի կողմից հրապարակված զեկույցի՝ այդ ոլորտները ըստ անդամ երկրների հետեւյալն են.  Հայաստան՝ տրանսպորտ եւ կապ, գյուղատնտեսություն, մեքենաշինություն, էլեկտրաէներգիայի եւ ջրի արտադրություն եւ բաշխում, բնական գազի բաշխում (տարանցում),  Բելառուս՝ նավթամթերքի, քիմիական արտադրանքի, ռետինի եւ պլաստմասսայի եւ այլ ոչ մետաղական ապրանքների արտադրություն, մեքենաշինություն, մետալուրգիա, էլեկտրաէներգիայի, գազի եւ ջրի արտադրություն եւ բաշխում,  Ղազախստան՝ մետալուրգիա, մեքենաշինություն, նավթամթերքի արտադրություն, քիմիական արտադրություն, ռետինե եւ պլաստմասսե իրերի արտադրություն, այլ ոչ մետաղական հանքային արտադրանքի արտադրություն, տրանսպորտ եւ կապ,  Ղրղզստան՝ մեքենաշինություն, տրանսպորտ եւ կապ, նավթամթերքի, քիմիական արտադրանքի, ռետինի եւ պլաստմասսայի եւ այլ ոչ մետաղական ապրանքների արտադրություն, մետալուրգիա,  Ռուսաստան՝ մեքենաշինություն, մետալուրգիա, նավթամթերքի, քիմիական արտադրանքի, ռետինի եւ պլաստմասսայի եւ այլ ոչ մետաղական ապրանքների արտադրություն [10, сс. 12-13]։
 Ի դեպ, ըստ վերոնշյալ զեկույցի՝ մեքենաշինությանը, նավթամթերքի արտադրությանը, քիմիական արտադրությանը եւ մետալուրգիային բաժին է ընկնում ԵԱՏՄ շրջանակներում ինտեգրման պոտենցիալ էֆեկտի ընդհանուր գնահատականի ավելի քան 60%-ը [10, сс. 11-12]։
 Այսպիսով, ներտարածաշրջանային առեւտրային հոսքերի վերլուծությունը ցույց է տալիս, որ ԵԱՏՄ շրջանակներում տեղի ունեցող գործընթացներում առկա են հակասական միտումներ։
  Մի կողմից, նկատվում է ԵԱՏՄ փոխադարձ առեւտրի դինամիկ աճ, մյուս կողմից, կառույցի անդամ երկրների ամբողջական արտաքին առեւտրի մեջ փոխադարձ առեւտրի մասնաբաժնի անփոփոխ մակարդակը, ավելին՝ Տարածաշրջանային առեւտրի ինտենսիվության, ինչպես նաեւ Համաչափ առեւտրի 27ՏՆՏԵՍԱԳԻՏՈՒԹՅՈՒՆ ներխուժման ինդեքսների դրական, սակայն նվազող միտումները վկայում են ԵԱՏՄ-ում առեւտրային ինտեգրման դեռեւս ոչ բավարար տեմպերի մասին։
  Դա թույլ է տալիս եզրակացնելու, որ ԵԱՏՄ շրջանակներում ինտեգրացիոն գործընթացների հետագա զարգացումը եւ կառույցի միջազգային մրցունակության աճը պայմանավորված է անդամ երկրների տնտեսությունների բազմազանեցմամբ եւ արդիականացմամբ, արդյունաբերության ոլորտի տեխնոլոգահագեցվածության մակարդակի աճով, անդամ բոլոր երկրների միջեւ տնտեսական կապերի ընդլայնմամբ, համատեղ ներդրումային ծրագրերի իրականացմամբ, տեղեկատվական տեխնոլոգիաների զարգացմամբ, որոնք կնպաստեն ոչ միայն այդ երկրների կողմից նոր արտաքին շուկաների գրավմանը, այլեւ տարածաշրջանային տնտեսական ինտեգրման ընձեռած հնարավորությունների շնորհիվ փոխադարձ առեւտրի ծավալների է՛լ ավելի ընդլայնմանը։
 ։
