Ներկայումս տուրիզմի զարգացման առավել հեռանկարային ուղղություններից է էկոլոգիական տուրիզմը (էկոտուրիզմ), ինչը իրենից ներկայացնում է շրջագայությունները (տուրեր)` ուսուցանող, արկածային եւ այլն։
  Վերջիններիս ընդհանրությունը կայանում է նրանում, որ օգտագործվում են բնության տարածքները, որոնք հնարավորինս քիչ են ենթարկվել մարդկային գործունեությանը։
  Դա հիմնավորում է բնական համալիրների հետազոտման անհրաժեշտությունը որպես տուրիզմի ռեսուրսներ։
  Մեծ քաղաքների արվարձաններում բնական համալիրները զանգվածային հանգստյան վայրերի մեծ արժեք են ներկայացնում։
  Զբոսաշրջային գործունեության պլանավորման եւ կազմակերպման գործընթացները նման վայրերում հնարավոր են միայն այդ տարածքների ռեկրեացիոն պոտենցիալի մանրամասն ուսումնասիրության պայմաններում ինչը եւ ներկայումս արդիական է։
  [1] Աշխատանքի նպատակն է մեծ քաղաքի արվարձանային հատվածների բնական-ռեկրեացիոն պոտենցիալի վերհանումը։
  Վերջինիս իրագործման համար անհրաժեշտ է լուծել հետեւյալ խնդիրները` - առանձնացնել տուրիզմի տեսակները որոնք զարգանում են մեծ քաղաքների արվարձանների բնական տարածքներում, - Վեր հանել լանդշաֆտի առանձին բաղադրիչների նշանակությունը մեծ քաղաքների արվարձանային հատվածների զբոսաշրջության զարգացման գործում, - Վերամշակել երկրատեղեկատվական համակարգերի (ԵՏՀ) պրոյեկտի կառուցվածքը (թվային քարտեզագրման բազա) ռեկրեացիոն թեմատիկայով մեծ քաղաքի արվարձանային հատվածի համար եւ ստեղծել նմանատիպ ԵՏՀ նախագիծ ՀՀ տարածքի արվարձանային հատվածի համար, 456ԶԲՈՍԱՇՐՋՈՒԹՅՈՒՆ ստացված ԵՏՀ նախագծի օգնությամբ կազմակերպել ՀՀ տարածքի արվարձանային հատվածի բնական-ռեկրեացիոն գոտիավորումը, - հետազոտել ՀՀ տարածքի զբոսաշրջության զարգացման ժամանակակից տենդենցները։
 Հետազոտման օբյեկտն են ՀՀ-ի արվարձանային հատվածի հանգստի տարածքների բնական համալիրները, ռեկրեացիոն ռեսուրսները եւ տարածքային-ռեկրեացիոն համակարգերի բաղադրիչները։
 Հետազոտման առարկան խոշոր քաղաքային արվարձաններում ռեկրեացիոն գործունեության պայմանների տարածքային տարանջատումն է։
 [2] Աշխատանքի գործնական նշանակությունը կայանում է հետեւյալում` բնական-ռեկրեացիոն գոտիավորման նախագիծը կարող է օգտագործվել ՀՀ տարածքի արվարձանային հատվածների զբոսաշրջության զարգացման նախագծման համար։
  ԵՏՀ ծրագիրը կարող է օգտագործվել որպես պետական մարմինների համար տեղեկատվական աղբյուր, ինչպես նաեւ զբոսաշրջային կազմակերպությունների համար` որպես տվյալների բազա։
 Ինչ է երկրատեղեկատվական համակարգը ԵՏՀ համակարգերը ժամանակակից տեղեկատվական տեխնոլոգիաներ են, որոնք կիրառվում են մարդկային գործունեության բազմաթիվ բնագավառներում, ինչպիսիք են` առողջապահությունը, կառավարությունը, տրանսպորտային պլանավորումը, ծառայությունների պլանավորումը, քարտեզագրումը, աղտոտման հսկումը, շրջակա միջավայրի կառավարումը եւ շատ այլ ոլորտներ։
 ՀՀ-ում բացակայում է ժամանակակից պահանջները բավարարող տեղեկատվական համակարգ, որն անհրաժեշտ է պետական կառավարման եւ տեղական ինքնակառավարման մարմիններին (այսուհետ` կառավարման մարմիններ) տնտեսության կառավարման բնագավառի խնդիրներն արդյունավետ լուծելու համար։
 ԵՏ համակարգ երեւույթի հակիրճ սահմանումը բավականին դժվար է տալ։
  ԵՏՀ-ն հնարավորություն է տալիս նոր հայացքով նայելու մեզ շրջապատող աշխարհին։
  Եթե շրջանցենք պատկերները եւ 457ԶԲՈՍԱՇՐՋՈՒԹՅՈՒՆ ընդհանրացումները, դա համակարգչային տեխնոլոգիա է իրական աշխարհի քարտեզագրման եւ վերլուծության, ինչպես նաեւ իրադարձությունների մասին, որոնք տեղի են ունենում մեր մոլորակում։
  ԵՏՀ-ն հսկայածավալ արդյունաբերություն է, որում ընդգրկված են հազարավոր մարդիկ ամբողջ աշխարհում։
  Այս տեխնոլոգիան օգտագործվում է մարդու գործունեության գրեթե բոլոր բնագավառներում։
  [3] Այս տեխնոլոգիայով միավորվում են ավանդական գործողությունների տվյալները բազայի տվյալների հետ, ինչպիսիք են հարցումը եւ վերլուծությունը` արտացոլման եւ աշխարհագրական (տարածական) վերլուծության առավելություններով, ինչը տրամադրում է քարտեզը։
  Այս հատկանիշները տարբերակում են ԵՏՀ-ն այլ տեղեկատվական համակարգերից եւ ապահովում եզակի հնարավորություններ տարաբնույթ խնդիրների լուծման համար, կապված շրջապատող աշխարհի երեւույթների վերլուծության եւ կանխատեսման հետ, ըմբռնելով եւ առանձնացնելով հիմնական գործոնները եւ պատճառները, ինչպես նաեւ դրանց հնարավոր հետեւանքները` պլանավորելով ռազմավարական որոշումները եւ ձեռնարկված գործողությունների ընթացիկ հետեւանքները։
 Քարտեզագրումը եւ աշխարհագրական վերլուծությունը չեն հանդիսանում բոլորովին նոր բան։
  ԵՏՀ տեխնոլոգիան տրամադրում է նոր, ավելի ժամանակակից, ավելի արդյունավետ, հարմարավետ եւ արագ մոտեցում պրոբլեմների վերլուծությանը եւ խնդիրների լուծմանը, որոնք կանգնած են ընդհանուր առմամբ` մարդկության, եւ կոնկրետ կազմակերպության կամ խմբի մարդկանց առջեւ։
  Այն ավտոմատացնում է վերլուծության եւ կանխատեսման գործընթացը։
  Մինչ ԵՏՀ-ի օգտագործումը քչերը ունեին հնարավորություն աշխարհագրական տեղեկատվության ընդհանրացման եւ համապարփակ վերլուծության մասին` նպատակ ունենալով ընդունել հիմնավորված որոշումներ, որոնք հիմնված կլինեն ժամանակակից մոտեցումների եւ գործիքների վրա։
 Ներկայումս ԵՏՀ-ն բազմամիլիոն արդյունաբերություն է, որում ներգրավված են հարյուր հազարավոր մարդիկ ամբողջ աշխարհում։
 Այս տեխնոլոգիան օգտագործվում է մարդկային գործունեության գրեթե բոլոր բնագավառներում` լինի դա գլոբալ խնդիրների վերլուծություն, ինչպիսիք են գերբնակեցումը, տարածքի աղտոտվածությունը, անտառային տարածքների նվազումը, բնական աղետները, թե մաս458ԶԲՈՍԱՇՐՋՈՒԹՅՈՒՆ նավոր խնդիրների լուծում, ինչպիսիք են միավորների միջեւ լավագույն երթուղի գտնելը, նոր գրասենյակի օպտիմալ տեղադիրքի ընտրությունը, տան որոնումը իր հասցեով, խողովակների տեղադրումը տեղանքում եւ այլն։
 Մեծ քաղաքների արվարձանների բնական տարածքներում հնարավոր են տուրիզմի հետեւյալ տեսակների զարգացումը` հանգիստ առանց ծանրաբեռնվածության, սպորտային եւ ուսուցողական արշավները, սպառողական հանգիստը` սնկի հավաքում, ձկնորսություն, հատապտուղների հավաքում եւ այլն։
 Հարկ է նշել, որ տուրիզմի զարգացման համար շատ կարեւոր են անտառների առկայությունը, ոչ հարթ ռելիեֆները, յուրահատուկ երկրաբանական օբյեկտները, ինչպես նաեւ բուսական եւ կենդանական աշխարհի բազմազանությունը, որը տեղանքը դարձնում է առավել գրավիչ։
 ԵՏՀ-ի հիմնական պահանջները ԵՏՀ-ներն աշխատում են ցանկացած տեսակի տվյալների հետ, որոնք հնարավոր է տեղադրել քարտեզի կամ սխեմայի վրա։
  ԵՏՀ-ն ավանդական քարտեզների եւ տվյալների բազայի զուգակցումն է։
  Համակարգիչների օգտագործումը թույլ է տալիս նման զուգակցման նոր որակներ ստանալ։
  ԵՏՀ-ն հնարավորություն է տալիս ունենալ կառավարվող օբյեկտների նկարագրման ողջ ամբողջությունը, որն արդեն առկա է գործող տվյալների բազաներում եւ փաստաթղթերում, միեւնույն ժամանակ այն ցույց է տալիս այդ օբյեկտների տեղադրությունը տարածության մեջ, դրանց փոխազդեցությունը, ինչպես նաեւ այդ օբյեկտների վրա ազդող տարաբնույթ գործոնների ազդեցությունը։
  [4] Երկրատեղեկատվական համակարգերի ստեղծման նպատակն ու խնդիրները։
 ՀՀ ԵՏ համակարգի ստեղծման նպատակը պետական միասնական երկրատեղեկատվական բանկի ստեղծումն է, որը հանրապետության բնական եւ տնտեսական ռեսուրսների, դրանց իրավական կարգավիճակի ու արժեքի վերաբերյալ ամբողջական տեքստային եւ գրաֆիկական տվյալների կենտրոնացումն է, եւ նպատակաուղղված է ռեսուրսների կառավարման արդյունավետության բարձրացմանը։
  Նախկին պետական պլանավորված վարչահրամայական կառավարումից շուկայական փոխ459ԶԲՈՍԱՇՐՋՈՒԹՅՈՒՆ հարաբերությունների անցումը առաջ բերեց բազմաթիվ նոր խնդիրներ, որոնց արդյունավետ լուծումը հնարավոր է միայն լիարժեք տեղեկատվության ու նորագույն տեխնոլոգիաների կիրառմամբ։
 ԵՏՀ-ի ստեղծմամբ եւ ներդրմամբ բացատրվեց ոչ բավարար հիմնավորումներ ունեցող որոշումների ընդունումը, եւ անցում կատարվեց պետական կառավարման որակապես բարձր մակարդակի։
  [5] Ի՞նչ կարող է անել ԵՏՀ-ն մեզ համար. Կատարել տարածական հարցումներ եւ վերլուծություն։
  Տվյալների բազաներում որոնման եւ տարածական հարցումների անցկացման ԵՏՀ կարողությունը թույլ տվեց բազմաթիվ ընկերությունների տնտեսել միլիոնավոր դոլլարներ։
  ԵՏՀ-ն օգնում է նվազեցնել հաճախորդների հարցումներին արձագանքելու ժամանակը, բացահայտում է պահանջվող գործունեությանը նպատակահարմար տարածքները, տարբեր պարամետրերի փոխկապակցվածությունները (օրինակ` հողերի, կլիմայի կամ գյուղատնտեսական մշակաբույսերի եկամտաբերությունը) հոսանքալարերի կտրվածքների տեղերը։
  Անշարժ գույքի գործակալները օգտագործում են ԵՏՀ-ն գտնելու համար օրինակ` բոլոր տները որոշակի տարածքում, որոնք ունեն շիֆերային տանիքներ, երեք սենյականոց են, ունեն 5 մետրանոց խոհանոցներ, իսկ հետո` թողարկելու համար այդ կառույցների ավելի մանրամասն նկարագրությունը։
 Հարցումը կարող է ճշգրտվել` ներմուծելով լրացուցիչ պարամետրեր, ինչպիսին է օրինակ` գնայինը։
  Կարելի է ստանալ բոլոր տների ցուցակը որոնք գտնվում են կոնկրետ գծից, կամ աշխատանքի վայրից որոշակի հեռավորության վրա։
 ԵՏ համակարգեր կիրառող բազմաթիվ կազմակերպություններ նկատել են, որ նրա հիմնական առավելություններից են սեփական կազմակերպության եւ նրա ռեսուրսների կառավարման բարելավման նոր հնարավորությունները, որոնք հիմնված են առկա տվյալների աշխարհագրական միավորման եւ համատեղ օգտագործման ու համաձայնեցված ձեւափոխությունների հնարավորությունների վրա։
  Տվյալների բազայի համատեղ օգտագործման հնարավորությունը եւ տարբեր բաժանմունքների կողմից մշտական լրացումն ու ուղղումը թույլ է տալիս բարձրացնել ինչպես տարբեր բաժանմունքների, այնպես էլ ամբողջ կազմակերպության արդյունավետությունը։
  ԵՏՀ-ն այլ տեղեկատվական տեխնոլոգիաների նման հաստատում է խոսքը, որն ա460ԶԲՈՍԱՇՐՋՈՒԹՅՈՒՆ սում է` լավագույն տեղեկացվածությունը օգնում է ընդունել լավագույն որոշումը։
 Ընկալման եւ միավորման համար հասանելի տեղեկատվության առկայությունը թույլ է տալիս պատասխանատու աշխատակիցներին կենտրոնացնել իրենց ջանքերը լուծումներ գտնելու վրա` առանց շատ ժամանակ ծախսելու հասանելի տարաբնույթ տվյալների հավաքման եւ վերլուծության վրա։
  Կարելի է բավականին արագ դիտարկել լուծման մի քանի տարբերակներ եւ ընտրել առավել արդյունավետը։
 ԵՏՀ-ում հատուկ տեղ է տրվում քարտեզներին, որոնք ստեղծելու գործընթացը շատ ավելի պարզ եւ ճկուն է, քան ավանդական` ձեռքով կամ ավտոմատ քարտեզագրման մեթոդներում։
  Որպես ելքային տվյալների ստացման աղբյուր կարելի է օգտվել սովորական թղթե քարտեզների թվայնացումից։
  ԵՏՀ-ի վրա հիմնված քարտեզագրական տվյալների բազաները կարող են լինել շարունակական (առանց առանձին թերթերի եւ տարածաշրջանների բաժանման) եւ կապված չլինել կոնկրետ մասշտաբով։
  Այսպիսի տվյալների բազայի հիման վրա մենք կարող ենք ստեղծել քարտեզներ` էլեկտրոնային տեսքով։
 Տվյալների բազան ցանկացած ժամանակ կարող է լրացվել նոր տվյալներով (օրինակ` այլ տվյալների բազաներից), իսկ նրանում առկա տվյալները անհրաժեշտության դեպքում կարելի է թարմացնել։
  ԵՏՀ-ն իր հնարավորությունների մեծ մասը ցույց է տալիս այն ժամանակ, երբ գործի են դրվում նրա վերլուծական ֆունկցիաները։
  ԵՏ համակարգերը հնարավորություն են տալիս կատարել հաշվառում, պլանավորում եւ կանխատեսում։
  ԵՏՀ-ն հնարավորություն է տալիս ճշգրիտ հաշվարկել օբյեկտների կոորդինատները եւ տեղամասի մակերեսները։
  ԵՏՀ-ները կարող են զանազան աղբյուրներից ամենատարբեր տեղեկություններ պահանջել` թղթային քարտեզներ, նախագծեր, գծագրեր եւ սխեմաներ։
  Դրանք կարելի է սկաներով տեղափոխել համակարգչի մեջ եւ թվայնացնել։
  Թղթի վրա փաստացի տեղեկատվություն չունենալու դեպքում այդ փաստաթղթերը ԵՏՀ-ում կարելի է ստեղծել զրոյից։
  [6,7] Ռեկրեացիոն ոլորտի ԵՏՀ բազան բաղկացած է հետեւյալ շերտերից. - աշխարհագրական հիմքի շերտեր - բնական օբյեկտների շերտեր, որոնք ունեն ռեկրեացիոն նշանակություն (ջրային օբյեկտներ, անտառներ, ճահիճներ), 461ԶԲՈՍԱՇՐՋՈՒԹՅՈՒՆ շերտեր, որոնք ցույց են տալիս տրանսպորտի տեսակների հասանելիությունը տարածքներում, - շերտեր որոնք նկարագրում են տուրիզմի զարգացման ներկա վիճակը, - բնական-ռեկրեացիոն տարածքների արվարձանային հատվածի շերտեր։
 Այսպիսով, արվարձանային հանգստի ինտենսիվ զարգացման եւ բնական-ռեկրեացիոն ռեսուրսների պահպանման համար անհրաժեշտ է նախ եւ առաջ. - նախագծել զբոսաշրջիկների հոսքի տարածքային բաշխումը, - հաշվարկել բնական-ռեկրեացիոն օբյեկտների օգտագործման սահմանափակումները, - ապահովել բոլոր հնարավոր միջոցներով բնակչության իրազեկումը։
 Ինչ դեր ունեն ԵՏՀ համակարգերը տուրիզմի զարգացման գործում։
 Թերեւս ամենակարեւոր դերը, որը կատարում են ԵՏՀ համակարգերը, դա ինչպես տարածական տեղեկատվության, այնպես էլ ցանկացած այլ` տարածության մեջ տեղաբաշխված տեղեկատվության առավել բնական ներկայացումն է։
  Նշենք, որ տեղեկատվության ներկայացման ձեւերը կարող են լինել տարբեր. տվյալների թվային ներկայացումը, տվյալների բազայից աղյուսակներ, նկարներ կամ իրական տեսաձայնագրություններ, ձայնագրություններ։
 Այսպիսով, երկրատեղեկատվական համակարգերը կարող են օգնել ամենուրեք` այնտեղ, որտեղ օգտագործվում է տարածական տեղեկատվությունը եւ տարածության որոշակի հատվածներում տեղակայված օբյեկտների մասին տեղեկատվությունը։
  [8] Եթե փորձենք վերլուծել ԵՏՀ տնտեսական արդյունքները, ապա կարող ենք փաստել, որ շատ կազմակերպություններ կարողացել են միլիոնավոր դոլլարների տնտեսական արդյունքներ ապահովել։
  Այսպես, օրինակ, Կանադայի Պինավա քաղաքի եւ դրա հարակից տարածքների զբոսաշրջային ԵՏՀ համակարգի ստեղծման համար ծախսվել է 82.500 դոլլար եւ ներկայումս այն բերում է տարեկան 5.000.000 դոլլարի եկամուտ։
  [9] ԵՏ համակարգերը օգնում են կրճատել հաճախորդների հարցումների պատասխանների ստացման ժամանակահատվածը, ա462ԶԲՈՍԱՇՐՋՈՒԹՅՈՒՆ ռանձնացնել համապատասխան միջոցառումների համար անհրաժեշտ տարածքները, վեր հանել տարբեր պարամետրերի միջեւ փոխկապվածությունները (օրինակ եղանակի եւ բերքատվության միջեւ կապը)։
 ԵՏ համակարգերի տեխնոլոգիայով համացանցային նախագծումը զբոսաշրջության մեջ։
 ԵՏՀ-ն ինտերակտիվ տեխնոլոգիա է, որը պատասխանում է օգտատերերի հարցումներին գրեթե անհապաղ, ինչը ավելի արդյունավետ է։
 ԵՏ համակարգերը եւ արբանյակային տեխնոլոգիաները։
 Բարձրագույն տեխնոլոգիաների զարգացման պայմաններում մեր առօրյա կյանքում տեղի են ունենում էական փոփոխություններ։
  Ի վերջո, 30-40 տարի առաջ ով կարող էր մտածել որ բջջային կապը կդառնա բոլորին հասանելի, կամ ավտոճանապարհային քարտեզներին փոխարինելու կգան էլէկտրոնային պլանշետները, որտեղ ոչ միայն ներառված են քարտեզներ կամ ցանակցած մասշտաբի տեղանքի պլաններ, այլ նաեւ նշվում են օբյեկտի տեղադիրքը եւ շարժման ուղղությունը։
  Վերջինիս օգնությամբ կարելի է կողմնորոշվել, թե ինչպես հասնել օբյեկտի նախընտրելի հասցեին։
  Ընդ որում` մանրամասնեցումը կարող է հասնել ընդհուպ մինչեւ շենքի կոնկրետ հարկի ներկայացմանը։
  Այն հնարավորություն է տալիս ստանալու տեղեկատվություն` տարվող ճանապարհային աշխատանքների մասին, ինչը երբեք քարտեզի օգնությամբ ստանալ հնարավոր չէր լինի։
  Ներկայումս գործում են երկու արբանյակային համակարգեր` ամերիկյան Navstar (Navigation System using Timing and Ranging) մեզ առավել հայտնի GPS (Global Postioning System) եւ ռուսական ГЛОНАСС-ը։
  Վերջիններիս աշխատանքի բնույթը շատ դեպքերում նման է։
  Այդ համակարգերի կազմի մեջ մտնող արբանյակների գլխավոր խնդիրը ազդանշանների անընդհատ փոխանցումն է, որոնք ընդունում են ազդանշանային կայանները` ավիացիոն, սուզանավային, ավտոմոբիլային եւ այլն։
  Ընդ որում, համակարգերը կառուցված են այնպես, որ ընդունիչը միաժամանակ «տեսնում է» մի քանի արբանյակներ։
  Համեմատելով տարբեր արբանյակներից ստացվող ազդանշանների ուշացումները` ընդունիչը հաշավարկում է դրանց հեռավորությունը իրենից, որից հետո լուծում է հավասարումների համակարգերը` իր կոորդինատները որոշելու հա463ԶԲՈՍԱՇՐՋՈՒԹՅՈՒՆ մար։
  Հեշտ է եւ գեղեցիկ։
  Արբանյակային նավիգացիան անհրաժեշտ է այնպիսի ոլորտներում, ինչպիսիք են զբոսաշրջությունը, ավիացիան, ծովային եւ ավտոմոբիլային տրանսպորտը, ԵՏ համակարգերը, շինարարությունը, փրկարար ծառայությունը, որսորդությունը, ձկնորսությունը եւ այլն, որտեղ առանց կոորդինատների իմացության անհնար է։
  [10,11] Ունենալով նավիգացիոն ընդունիչ` կարելի է մի քանի մետր ճշտությամբ որոշել օբյեկտի կոորդինատները, տեղափոխման արագությունը եւ շարժման ուղղությունը։
  Վերջինս տեղանքի էլեկտրոնային քարտեզի եւ բջջային կապի միջոցների հետ համատեղ դառնում է հզորագույն գործիք դիսպետչերական համակարգերի կառուցման համար։
 Արբանյակային նավիգացիայի հնարավորությունները հասարակ քաղաքացիական օգտատերերից առաջինը գնահատել են բանկիրները` ստեղծվել են դրամական արժեքների տեղափոխման վերահսկման համակարգեր։
  Այսպիսով, բանկի աշխատակիցը մոնիտորի վրա տեսնում է տեղափոխման ամբողջ պատկերը` որ փողոցի որ կետում է գտնվում ինկասացիայի մեքենան, որ ուղղությամբ է շարժվում եւ այլն։
 Ներկայումս երկրատեղեկատվական տեխնոլոգիաները աստիճանաբար գրավում են հայկական շուկան։
  Զբոսաշրջային ուղղվածություն ունեցող ԵՏՀ ստեղծման համար անհրաժեշտ կլինի ֆինանսական եւ օրենսդրական աջակցություն պետության կողմից` ԵՏՀ նախագծերի չափազանց թանկ լինելու պատճառով։
  Այսպիսով, ԵՏՀ տեխնոլոգիայի կիրառումը մեծ օգնություն կլինի տուրերի կազմակերպման եւ իրականացման, ինչպես նաեւ ուղեկցող ծառայությունների գործում։
 ։
