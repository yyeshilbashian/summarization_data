Մայրենի  լեզվի  ուսուցման  շարունակականության  սկզբունքը  պայմանավորված  է  լեզվական  մակարդակների  հետևողական  ուսուցմամբ։
  Դասավանդման ընթացքում հայոց լեզվի բովանդակությունը, լեզվական մակարդակների  աստիճանական  յուրացումը  սովորողների  մեջ  մշակում  է  խոսք  կառուցելու,  իր  խոսքը  վերահսկելու,  տարբեր  իրադրություններում  համապատասխան  խոսքային  վարքագիծ  դրսևորելու  ունակություն,  ինչպես  նաև  լեզվականհամակարգի  բոլոր  բաժինների  վերաբերյալ  բավարար  և  հիմնավոր  գիտելիքների  ապահովում։
  Լեզվական  առանձին  միավորների  մասին  համակարգվածգիտելիքների ուսուցումը նպաստում է նաև սովորողների վերլուծական կարողությունների  ձևավորմանը[1]։
  Ուշագրավ  է,  որ  ժամանակակից  լեզվաբանության մեջ առանձնակի տեղ են գրավում խոսքի մասերին վերաբերող գիտականբազմաթիվ  ուսումնասիրություններ,  որոնց  արդյունքում  կարևորվում  են  ոչմիայն բառերի քերականական փոփոխությունները և դրանց առնչակից թեքվողխոսքի մասերը, այլև նրանց քերականական հատկանիշները։
 Սովորողների մեջձևավորվում  է  լեզվի  ձևաբանական  կառուցվածքի  և  նրա  տարրերի  մասինգիտելիքներ,  որի  արդյունքում  կարողանում  են  տարբերակել  խոսքի  մասերնըստ  նրանց  արտահայտած  ընդհանուր  իմաստների  և  ըստ  քերականականհատկանիշների [2]։
 Ուսուցման ընթացքում սովորողներին նկատել ենք տալիսայն իրողությունը, որ գոյականը՝ որպես խոսքի մաս, ցույց է տալիս նյութականառարկաներ ընդհանրապես։
 Գոյականին հատուկ քերականական կարգեր ենհատուկ և հասարակ լինելը, որոշյալ և անորոշ առումներ ունենալը, հոլովի ևհոլովման քերականական կարգը, թվի քերականական կարգը և այլն։
Նախնական վերլուծության արդյունքում մատնանշում ենք, որ գոյականի թվի քերականական կարգի հատկանիշը առարկաների քանակ մատնանշելնէ։
  Հետևում  է,  որ  գոյականն  ունի  երկու  թիվ`եզակի,  որը  ցույց  է  տալիս  մեկառարկա՝ քար, տուն, վանք, դուռ և այլն։
 Ինչպես նշում է Ս. Աբրահամյանը [3],եզակի գոյականի որոշ կիրառություններում եզակի-հոգնակի հակադրությունըչեզոքանում է, և եզակին կարող է արտահայտել ա) անորոշ հոգնակի, բ) հավաքականության  իմաստ։
  Իսկ  հոգնակի  թիվը  մատնանշում  է  մեկից  ավելիառարկա՝ գրքեր, քաղաքներ, այգիներ և այլն։
Փորձել  ենք  հոդվածի  շրջանակներում  կարևորել  սովորողների  նպատակամղված ուսումնառությունը գոյականի հոգնակի թվի կազմության վերաբերյալ, որը, կարծում ենք, սովորողների գիտելիքների յուրացման տեսակետիցդժվարություն է ներկայացնում։
 Խոսքի մասերը և նրանց քերականական հատկանիշները  ուսուցանվում  են  հանրակրթական  դպրոցի  7-րդ  դասարանում։
Գոյականի խոսքիմասային հատկանիշների վերաբերյալ հիմնավոր տեսականգիտելիքների  և  թվի  քերականական  կարգի,  հատկապես  հոգնակի  թվի  կազմության մասին հանգամանալից ուսուցումը ուշադրության կենտրոնում պահելով՝ կարևորում ենք այն հարցադրումը, թե որքանով են կարողանում սովորողները  իրենց  ձեռք  բերած  գիտելիքները  դարձնել  սոցիալական  հմտություններ։
Ցանկացած  դաս  արդյունավետ  է  և  ծառայում  է  իր  նպատակին,  եթե  այն  կառուցված է ժամանակակից մեթոդական հնարներով։
 Ուսուցման ընթացքում դասավանդողը  ստեղծում  է  խնդրահարույց  իրավիճակներ,  երբ  սովորողներըիրենք են ինքնուրույն գտնում հարցադրումների պատասխանները և անում հետևություններ։
 Թեմայի ուսուցման առաջնահերթություններից են  սովորողներիիմացության աստիճանը պարզելը և կրկնության միջոցով գոյական խոսքի մասիվերաբերյալ  նախորդ  դասարաններից  ստացած  գիտելիքները  ընդլայնելն  ուհարստացնելը [4]։
«Գոյականի թիվը» ենթաթեմային հանրակրթական դպրոցի առարկայական ծրագրով նախատեսվում է չորս դասաժամ։
 Դասն արդյունավետ կազմակերպելու նպատակով ուսուցումը տարվում է դեդուկտիվ եղանակով։
Առաջին դասաժամին ընդհանուր տեղեկություն է հաղորդվում գոյականի  թվի  –եր,  -ներ  վերջավորությունների  մասին,  ապա մտագրոհ  մեթոդականհնարանքով ուսուցանվող թեմային առնչակից բառեր թվարկվում ու գաղափարներ արտահայտվում։
 Ամեն մի սովորող ազատ է արտահայտելու իր տեսակետնու դիտարկումը։
  Բոլոր  մոտեցումներն ու  գաղափարները  գրանցվում  են  գրատախտակին  [5]։
  Այնուհետև  ուսուցիչը  գրատախտակին  գրել  է  տալիս  երկուշարք գոյականներ`միավանկ և բազմավանկ, ապա առաջարկում գրել հոգնակիձևերը`ընդգծելով վերջավորությունները, ինչպես`                          ծառ – ծառեր                 սենյակ – սենյակներպատ – պատեր              մատյան – մատյաններ          տուն – տներ                  անկյուն – անկյուններ                        սիրտ – սրտեր                գարուն – գարուններ   Սովորողները նկատում են տարբերությունը, ապա ուսուցչի օգնությամբսահմանում, որ միավանկ գոյականների հոգնակին կազմվում է –եր, իսկ բազմավանկ  գոյականների  հոգնակին  կազմվում  –ներ  վերջավորությամբ։
  Դասագրքի  համապատասխան  հատվածը  սովորողներից  մեկը  կարդում  է,  ապաքննարկմամբ  ամրապնդում  են կանոնը։
  Հաջորդ  քայլը  ուսումնական  վարժությունների կատարումն է, ինչպես նաև տնային աշխատանքի հանձնարարումը։
Երկրորդ դասաժամի նպատակը սովորողներին հոգնակի թվի կազմության  շեղումների  մասին  հիմնավոր  տեղեկություն  հաղորդելն  է։
  Վերը  նշվածսկզբունքով հանձնարարվում է գրատախտակին գրել գոյականների երեք շարք.ձուկ-                   արոտավայր-              ժամագործ       մուկ-                   դասագիրք -                վիպագիրթոռ -                    սևահող -                     մեծատուն  բեռ                       հացատուն-                  հանքափորԶրույցի մեթոդով բացատրվում է, որ առաջին շարքի բառերի գրաբարյանվերջնահնչյուն ն–ն  աշխարհաբարում  ընկել  է,  բայց  հոգնակիի  կազմության  ևբառաբարդման ժամանակ վերականգնվում է։
 Երկրորդ շարքի բառերի հոգնակին կազմվում է –եր վերջավորությամբ, ապա անում հետևություն` նշելով, որայս շարքի բառերը կազմությամբ բարդ են, և վերջին բաղադրիչները՝ միավանկգոյական, հոգնակին կազմվում է –եր վերջավորությամբ։
 Երրորդ շարքի բարդբառերի  վերջին  բաղադրիչները  թեև  միավանկ  են,  բայց  պարունակում  ենգործողության  իմաստ,  ինչպես`  վիպագիր  նշանակում  է  վեպ  գրող  և  այլն։
Ուսուցանողի առաջադիր խնդիրներից է հոգնակիի կազմության օրինաչափությունից շեղվող այլ բառերի մասին ևս գիտելիքներ հաղորդելը, ինչպես` ռուս -,մարդ - , կին -, և այլն։
Երրորդ դասաժամը  խմբային հետազոտության  մեթոդով  նախապեսհանձնարարելի թեման բաժանվում է ենթաթեմաների և հետազոտող խմբերինհանձնարարվում տրված ժամանակահատվածում կատարել առաջադրանքները։
 Առանձնացված հատվածների համադրմամբ կազմվում է հետազոտությանընդհանուր պատկերը, որից հետո յուրաքանչյուր խումբ ընտրում է մեկ ելույթունեցողի,  որի  միջոցով պարզում  է  խմբի անդամների  ներգրավվածությունը  ևհանձնարարված  թեմայի  յուրացման  աստիճանը։
  Առաջին  խումբը  ներկայացնում է այն միավանկ գոյականների խումբը, որոնց գաղտնահնչյուն ը-ն երկրորդվանկում է, և որ այդ բառերի հոգնակին կազմվում է –եր մասնիկով, ինչպես`  վագր -              տեգր -                        աստղ –տետր  արկղ  կայսր-               դուստր-           սանրԵրկրորդ  խումբը  ներկայացնում  է  այն  գոյականների  խումբը,  որոնցգաղտնահնչյուն ը-ն առաջին վանկում է, և կազմվում է –ներ վերջավորությամբ,ինչպես` դպրոց, մկրատ, վզկապ, սփռոց, սնդուկ և այլն։
Երրորդ խումբը ներկայացնում է ժամանակակից հայերենի տեսակետիցանք,  -  ենք,-ոնք,  ոնք,-  ունք  վերջավորություն  ունեցող  գոյականների  խումբ,որոնցից օրինաչափ են –ենք-ով կազմությունները, մինչդեռ ոնք –ով և ունք-ովձևերը  խոսակցական  երանգ  ունեն  և  սահմանափակ  գործածություն,  ինչպեսպապոնք, ձերոնք…Չորրորդ խմբի նպատակն է  ներկայացնել գոյականների հոգնակի թվիկազմության առանձնահատկությունները՝  առանձնացնելով երեք խմբեր`ա) գոյականներ, որոնք ունեն և՛ եզակի, և՛ հոգնակի թվի ձևեր` քաղաք, դաշտ,ծով, գիրք և այլն։
բ) գոյականներ, որոնք ունեն միայն եզակի թվի ձև և հոգնակի թվով սովորաբարչեն  գործածվում։
  Դրանք անհոգնական  գոյականներն  են`  կաթ, հաց,  խմոր,նավթ և այլն։
 գ) գոյականներ, որոնք ունեն միայն հոգնակի թվի ձև և եզակի թվով չեն կարողգործածվել։
 Դրանք անեզական գոյականներ են` Անդեր, Կարպատներ և այլն։
Ըստ անհրաժեշտության սովորողներին ներկայացվում է նաև ժամանակակից  հայերենում  գոյականների  հոգնակի  թվի  կազմությունը՝  ք  մասնիկով,որով կարող են կազմվել –ցի, -եցի, -ացի ածանցով վերջացող բառերը, ինչպես`լոռեցի-ք, քաղաքացի –ք, սրանք ունեն նաև զուգահեռ ձևեր –ներ վերջավորությամբ կազմված, որոնք գրական լեզվի համար ավելի կանոնական են, մինչդեռառաջինները հատուկ են ժողովրդական խոսքին [6]։
Հաջորդ խումբը ներկայացնում է հոգնակի թվի կազմության ժամանակհնչյունափոխության դեպքերը. ա. Միավանկ բառերի փակ վանկի ի-ն հոգնակիի կազմության ժամանակ դառնում է ը. գիրք-գրքեր, գին- գներ, սիրտ- սրտեր։
բ. Միավանկ բառերի փակ վանկի ու-ն հոգնակիի կազմության ժամանակ դառնում է ը. դուռ-դռներ, սուր-սրեր, ջուր-ջրեր։
գ. Միավանկ բառերի վերջին ու-ն դառնում է վ. ձու-ձվեր, լու-լվեր։
Չորրորդ դասաժամը թեմայի ամփոփման դաս է, որն անցկացվում է ինքնագնահատման` ԳՈՒՍ աղյուսակի միջոցով։
 Ակնհայտ է դառնում, որ սովորողները  թեման  յուրացնելու  ընթացքում  ինչ  գիտելիքներ,  կարողություններ  ուհմտություններ են ձեռք բերում[7]։
Որպես  տնային  աշխատանք  հանձնարարվում  է  կազմել  ծունկ, միտք,առու, այգի, բեռ, հրաձիգ  բառերի  հոգնակին,  ապա  հորինել  փոքրիկ  պատմություն։
Գ ր ա կ ա ն ո ւ թ յ ո ւ ն 1.  Հայոց լեզու և գրականություն։
 Ուսուցիչների 5-օրյա վերապատրաստումների պլան և նյութեր։
 Երևան։
 2006։
 30 էջ։
2.  Աբրահամյան  Ս.  Գ.  Ժամանակակից  հայերենի  քերականություն.  Երևան։
«Լույս» հրատ.։
1969։
 438 էջ։
3.  Աբրահամյան Ս.Գ. Ժամանակակից գրական հայերեն։
 Երևան։
 1981։
 418 էջ։
4.  Եզեկյան Լ. Հայոց լեզու։
 Երևան։
 Երևանի պետ. համալսարանի հրատ.։
 2007։
402 էջ։
5.  Խլղաթյան Ֆ. Հայոց լեզու։
 7-րդ դասարան։
 Երևան։
 «Զանգակ-97»  հրատ.։
 2006։
160 էջ։
6.  Մանուկյան  Ալ.,  Խոսքի  զարգացումը  հայոց  լեզվի  ուսուցման  ընթացքում։
Երևան։
 Լույս հրատ.։
 1969։
 249 էջ։
7.  Սարուխանյան Ս., Միրումյան Մ., Դիշաղաջյան Ն. , Փուլային ուսուցմանեղանակ։
 Երևան։
 «Զանգակ» հրատ.։
 2014։
 158  էջ։
8.  Ասատրյան Մ.Ե. Ժամանակակից հայոց լեզու։
Երևան։
«Լույս» հրատ.։
1983։
 432 էջ։
