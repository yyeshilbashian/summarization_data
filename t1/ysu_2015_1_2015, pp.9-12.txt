ԵՐԿԱՐԱԿԵՑՈՒԹՅԱՆԸ ՆՊԱՍՏՈՂ ՄԻ ՇԱՐՔ ԳՈՐԾՈՆՆԵՐԻ ԲԱՑԱՀԱՅՏՈՒՄԸ ԼՈՌՈՒ ՄԱՐԶՈՒՄԵրկարակեցության և հավերժ երիտասարդ մնալու գաղտնիքը բոլոր ժամանակներում  հետաքրքրել  է  մարդկությանը։
  Երկարակյացներ  համարվում  են  այն  մարդիկ,որոնք հասնում են 90 և ավելի տարիքի՝ պահպանելով առողջությունը [4]։
 Մարդկության  պատմության  ընթացքում  կյանքի  միջին  տևողությունը  երկարել  է։
  XIV-XVII  դդ.մարդու կյանքի միջին տևողությունը կազմել է 24-29 տարի, XIX դ. վերջին Եվրոպայիերկրներում՝ 42 տարի, իսկ XX դ. երկրորդ կեսին՝ ավելի քան 70 տարի [6]։
 Այս ամենին մարդը հասել է վարակիչ հիվանդությունների բուժման և պրոֆիլակտիկ միջոցառումների կատարելագործման ու կյանքի պայմանների բարելավման հաշվին [6]։
Ծերացումը  յուրաքանչյուր  կենդանի  էակին  բնորոշ  կենսաբանական  օրինաչափություն  է։
  Ծերացումը  սկսվում  է  աստիճանաբար,  բնականոն,  օրինաչափ,  ժառանգորեն ծրագրված և երկրասոցիալական պայմաններից կախված գործընթաց  է, բնորոշվում  է  կենսագործունեության  թուլացումով,  տարբեր  օրգանների  համակարգերիկառուցվածքային  ու  գործառութային  խանգարումներով  [1]։
  Ծերացումը  երկարատևև դանդաղ զարգացող բազմաօջախային գործընթաց է, երբ օրգանների և հյուսվածքների  սնման  փոփոխությունների  հետ  օրգանիզմում  առաջանում  են  հարմարողականնոր մեխանիզմներ, որոնք ապահովում են օրգանիզմի գոյությունը տվյալ պայմաններում՝  ծերացման  զարգացման  օրինաչափությունների,  դրա  մեխանիզմների  իմացությունը  և  հիվանդությունների  զարգացման  պատճառները  օբյեկտիվորեն  գնահատելու  համար։
  Այնպիսի  հիվանդություններ,  ինչպիսիք  են  զարկերակային  հիպերթենզիան,  անոթների  կարծրացումը,  սրտի  և  ուղեղի  իշեմիկ  հիվանդությունները,  շաքարախտը,  քաղցկեղը,  հիմնականում  առաջանում  են  մարդու  կյանքի  երկրորդ  կեսին  ևհաճախ  կապված  են  ծերացման  հետ։
  Ծերացումը  քայքայիչ  գործընթաց  է,  որըզարգանում  է  տարիքի  հետ  աճող  էկզոգեն  և  էնդոգեն  գործոնների  վնասակարազդեցության  արդյունքում,  որոնք  նպաստում  են  ֆիզիոլոգիական  ֆունկցիաներիանբավարարությանը։
  Ծերացման  ժամանակ  նվազում  են  օրգանիզմի  գործառականհատկությունները,  պակասում  օրգանիզմի  հարմարողական  հնարավորությունները,որոնք  հանգեցնում  են  հիվանդությունների  առաջացման,  մահվան  հավանականության  մեծացման։
  Հաճախ  մարդը  մահանում  է  ոչ  թե  ծերությունից,  այլ  օրգանիզմիդիմադրողականության իջեցման հետևանքով առաջացած հիվանդություններից, վարակներից [1, 2]։
 Ժամանակակից մարդու մահվան պատճառներ համարվում են խրոնիկական  ոչ  վարակիչ  հիվանդությունները՝  աթերոսկլերոզը,  հիպերտոնիան,  որոնցհետ կապված են սրտի իշեմիկ հիվանդությունը, սրտամկանի ինֆարկտը, արյունազեղումը  գլխուղեղում,  չարորակ  գոյացությունները։
  Էական  ազդեցություն  են  ունենումնաև վարակիչ հիվանդությոնները՝ գրիպը, տուբերկուլյոզը և այլն [6]։
Մարդկանց  մեծամասնությունը  ձգտում  է  ապրել  երկար  և  լիարժեք  կյանքով,սակայն  քչերին  է  հաջողվում  հասնել  ծերունական  և  երկարակեցության  տարիքի`միևնույն  ժամանակ  պահպանելով  ակտիվ  կենսակերպ։
  Ժամանակակից  գիտնականները գտնում են, որ ժամանակակից մարդը հնարավորություն ունի ապրել մինչև 120տարի [3]։
Երկարակյացներ կան աշխարհի բոլոր երկրներում, սակայն այս երևույթի նկատմամբ ընդհանուր կարծիք կամ հրաշագործ դեղատոմս դեռևս գոյություն չունի։
Աշխատանքի նպատակը և խնդիրները։
 Նպատակն է Լոռու մարզում բացահայտել երկարակեցությանը նպաստող մի շարք գործոններ։
 Խնդիրն է պարզել երկարակյացների  թվի  սեռային  հարաբերությունը,  երկարակյացների  կենսակերպը,  սննդակարգը,  ժառանգական  նախադրյալները,  ընտանեկան  կարգավիճակը,  խառնվածքը,աշխատանքային  ստաժը,  կրթությունը  և  մասնագիտությունը,  վնասակար  սովորությունների  առկայությունը,  օրվա  ռեժիմը,  բժշկական  ծառայություններից  օգտվելուհաճախականությունը,  նախասիրությունները  և  այլն։
  Մեր  աշխատանքի  խնդիրն  էնաև  պարզել  Լոռու  մարզի  քաղաքների  և  գյուղերի  երկարակյացների  թվի  հարաբերությունը։
Աշխատանքի  ընթացքը։
  Տվյալ  խնդիրների  լուծման  համար  օգտագործել  ենքանկետավորման (հարցաթերթի լրացում) և զրույցի մոդիֆիկացված մեթոդները։
 Հարցումը կատարվել է Լոռու մարզի մի շարք գյուղերի և քաղաքների 90-103 տարեկան120  երկարակյացների  (կին  և  տղամարդ)  հետ։
  Հարցաթերթիկում  ընդգրկվել  է  16հարց։
  Տվյալների  ճշգրտության  նպատակով  առանձին  հարցում  է  կատարվել  նաևծերերի հարազատների հետ։
Հարցերի պատասխանները ենթարկվել են վիճակագրական վերլուծության։
Հարցումը կատարվել է հետևյալ հարցաթերթիկի համաձայն`Անուն _____________ Ազգանուն _______________ Հայրանուն   ________________Սեռը՝ արական □, իգական □Ծննդյան օր, ամիս, ամսաթիվ Ծննդյան վայրԲնակության վայրԸնտանեկան կարգավիճակՍննդակարգ Վնասակար սովորություններՕրվա ռեժիմԲնավորությունԿրթությունԱշխատանքի բնույթը և ստաժը Առողջական խնդիրներ ԺառանգականությունԲժշկական ծառայություններից օգտվելու հաճ. (դեղորայք)Կենսակերպ և նախասիրություններԱշխատանքի  արդյունքները  և  վերլուծությունը։
  Աշխատանքի  արդյունքներիհամաձայն  Լոռու  մարզում  երկարակյացները  կազմում  են  ընդհանուր  բնակչության0.5 %-ը, որից 71.92 %-ը կանայք են, իսկ 28.08 %-ը՝ տղամարդիկ։
 Ըստ մեր ուսումնասիրությունների՝ երկարակյաց կանանց 85 %-ն այրիացել է շատ վաղ և եղել բազմազավակ։
 Երկարակյացների միայն 30 %-ն ունի ժառանգական նախադրյալներ, 60 %-ըպահպանում է խիստ սննդակարգ, սնվելու և քնի խիստ ռեժիմ, բնույթով «արտույտներ»  են.  արթնանում  և  քնում  են  վաղ։
  Հարցմանը  մասնակցած  երկարակյացներիզգալի մեծամասնությունը քչակեր է և սիրում է շատ քայլել։
 Երկարակյացների 85 %-ըզերծ  է  վնասակար  սովորություններից։
  Ալկոհոլային  խմիչքներից  նախընտրում  ենտնային  պայմաններում  թորած  օղի,  որը,  որպես  կանոն,  օգտագործում  են  ամեն  օր՝սահմանափակ քանակությամբ։
 Փաստը դեռևս լիարժեք բացատրություն չի ստացել։
Երկարակյաց տղամարդկանց միայն 2 %-ն է ծխում։
 Երկարակեցության վրա 10 %-ովազդում է ընտանեկան կարգավիճակը։
Երկարակյացների 90.5 %-ը չի օգտվում բժշկական ծառայություններից և բժիշկների  ու  դեղամիջոցների  նկատմամբ  վստահություն  չունի։
  Առողջական  խնդիրներիցառկա  են  հիմնականում  հիպերտոնիկ  հիվանդությունը  և  տարբեր  բնույթի  հոդացավեր։
Մեր  ուսումնասիրած  երկարակյացների  միայն  15  %-ն  ունի  միջնակարգ  կրթություն։
 Բարձրագույն կրթություն ունի 5 %-ը։
 Մյուսներն ընդամենը տառաճանաչ են։
Ուսումնասիրության  ընթացքում  պարզեցինք  նաև  այն  հանգամանքը,  որ  Լոռումարզում երկարակյացների թվով առաջինն է Ջիլիզա գյուղը` 0.8 %, երկրորդ տեղում՝Շամուտ  գյուղը`  0.7  %,  այնուհետև՝  Օձունը`  0.6  %,  Մարգահովիտ`  0.4  %։
  Վանաձորքաղաքում երկարակյացները կազմում են 0.5 %։
 Հետաքրքիր է նաև այն փաստը, որքաղաքի  առանձին  թաղամասեր,  մասնավորապես  Մանուշյան  փողոցին  հարող  թաղամասը, երկարակյացների թվով զգալի առաջատար է մյուսների համեմատությամբ։
Ըստ մեր ենթադրությունների՝ այս հանգամանքը պայմանավորված է թաղամաս մատակարարվող ջրի բաղադրությամբ և փշատերևների ու այլ ծառատեսակների խտությամբ։
 Այս փաստը դեռևս բազմակողմանի ուսումնասիրության կարիք ունի։
Ամենաքիչ թվով երկարակյացներ բնակվում են Սպիտակ քաղաքում` 0.1 %, ինչըպայմանավորված է 1988 թ. աղետալի երկրաշարժի բազմաթիվ զոհերով։
 Երկարակյացների 90 %-ն ունի աշխույժ բնավորություն, սիրում է շփվել երիտասարդների  հետ,  կյանքի  նկատմամբ  լավատեսորեն  է  տրամադրված.  հիմնականումունի բարի և հանդուրժողական վերաբերմունք մերձավորների հանդեպ։
Հատկանշական է, որ Լոռու մարզի երկարակյացների 45 %-ը ծնվել է ձմռանը։
Եզրակացություն։
  Աշխատանքի  արդյունքների  վերլուծությունից  հետո  եկանքայն եզրակացության, որ ժառանգական նախադրյալները դեռևս բավարար չեն երկարև  առողջ  ապրելու  համար։
  Կան  բազմաթիվ  գործոններ,  որոնցից  խիստ  էական  ենտեղանքը, չափավորությունը սննդում, կենսախնդությունը, վնասակար սովորություններից  զերծ  մնալը,  կյանքի  նկատմամբ  դրական  տրամադրվածությունը  և  հանդուրժողական  վերաբերմունքը  մերձավորների  հանդեպ։
  Հաշվի  առնելով  ժողովրդագրական գործընթացները՝ հարկավոր են հետագա լրացուցիչ հետազոտություններ։
Գրականություն1.  Մինասյան  Ս.,  Ադամյան  Ծ.,  Սարգսյան  Ն.,  Մարդու  ֆիզիոլոգիա,  Երևան,  2007,  էջ540։
Անի ԴավիթավյանԵՐԿԱՐԱԿԵՑՈՒԹՅԱՆԸ ՆՊԱՍՏՈՂ ՄԻ ՇԱՐՔ ԳՈՐԾՈՆՆԵՐԻ ԲԱՑԱՀԱՅՏՈՒՄԸ ԼՈՌՈՒ ՄԱՐԶՈՒՄԲանալի բառեր՝ երկարակեցություն, կենսակերպ, օրվա ռեժիմ, ժառանգականություն։
