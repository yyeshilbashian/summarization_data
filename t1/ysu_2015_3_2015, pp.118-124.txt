ՀԱՆԳԸ ՀԱՄՈ ՍԱՀՅԱՆԻ ՉԱՓԱԾՈՅՈՒՄՀամո Սահյանի չափածոն հատկանշվում է տաղաչափական յուրահատկություններով,  հնչյունական  նուրբ  ընկալմամբ,  յուրահատուկ  հանգավորմամբ,  երաժշտականությամբ,  որոնց  շնորհիվ  հնարավոր  է  հասնել  ձևի  ու  բովանդակության  ներդաշնակության։
  Լինելով  հնչյունային  կրկնությունների  հիմնական  ձևերից  մեկը՝  հանգը  Հ.Սահյանի ստեղծագործական ժառանգության մեջ իր ուրույն տեղն է զբաղեցնում՝ շատհաճախ հանդես գալով ոչ միայն իր անմիջական՝ հնչյունային դերով, այլև ստանձնելովկառուցվածքային,  բովանդակային,  սյուժետային,  ոճական  դեր  («Հանգի  ոճականարժեքը,  նրա  գեղագիտական  նշանակությունը  ներդաշնակության  բարեհնչությանհամար  ավելի  պարզորոշ  են  դառնում  հատկապես  այն  ժամանակ,  երբ  նկատի  ենքունենում  այն  դերը,  որ  կատարում  է  տողերի  վերջավորությունը  չափածո  ստեղծագործություններում»)1։
  Հ.  Սահյանի  հանգավորման  համակարգը  սահուն,  բարեհնչյուն  էդարձնում  բանաստեղծական  խոսքը,  նպաստում  է  բնության  երևույթների  զգայականընկալմանը,  ձայնային  պատրանք  ստեղծելուն,  այս  կամ  այն  տրամադրությանընդգծմանը։
  «Հայոց  չափածոյին  բնորոշ  հանգիտության  համարյա  թե  բոլոր  ձևերըինքնատիպ կիրառությամբ արտացոլվել են Համո Սահյանի ստեղծագործության մեջ»2։
Հանգը,  ռիթմը,  մեղեդայնությունը  բխում  են  չափածո  խոսքի  ժանրային  առանձնահատկություններից։
  Հանգավոր,  մեղեդային  բանաստեղծությունը  բնորոշ  է  հայգրական  մտածողությանը  միջնադարից  մինչև  մեր  օրերը։
  Սաղմնավորված  լինելովժողովրդական  բանավոր  ստեղծագործության  մեջ՝  հանգը,  ինչպես  հանգիտությանմյուս բոլոր ձևերը, հետզհետե թափանցել է անհատ գրողների գործերի մեջ, դառնալով չափավոր երկի անկապտելի տարրերից մեկը3։
Հանգը  չափածո  ստեղծագործության  հնչյունային  ձևավորման  հիմնական  կողմերից մեկն է։
 Այն խոսքը դարձնում է ավելի ճկուն, գեղարվեստական արտահայտչականյուրահատուկ միջոց է և նպաստում է հուզական ներգործության ուժեղացմանը, ստեղծում արտահայտության որոշակի տոն։
 Հանգն այն երևույթն է, երբ բանաստեղծությանմեջ երկու կամ ավելի տողեր ունեն նման (համահնչուն) վերջավորություն։
 Օրինակ`Կանգնեք այդպես իմ շուրջբոլոր, aՀրամայեք, որ քարանամ bԵվ ձեզ նման բոլոր, բոլոր aՍերունդներին ընկերանամ4։
 bՀանգի ամենակարևոր դերն այն է, որ հանդես գալով տողերի վերջում՝ այն ավելիէ ընդգծում տողի՝ իբրև ոտանավորի հիմնական ռիթմական միավորի ինքնուրույնու1 Եզեկյան Լ., Ոճագիտության ուղեցույց, Երևան, 2007, էջ 49։
2 Պապոյան Ա., Չափածոյի լեզվական արվեստ, Երևան, 1976, էջ 22։
3 Հմմտ. Աբեղյան Մ., Հայոց լեզվի տաղաչափություն, Երևան, 1933, էջ 412։
4  Սահյան  Հ.,  Քարե  պատարագ,  Բ,  Երևան,  2004,  էջ  50  (այսուհետ՝  ՔՊ,  կնշվի  մեջբերումից  հետո՝փակագծում)։
թյունը։
 Հանգը կարծես մի ազդանշան է, որը հիշեցնում է տողի ավարտվելը։
 Դրանովիսկ  նա  ուժեղացնում  է  ոտանավորի  ռիթմը։
  Բացի  այդ,  հանգն  ավելի  ներդաշնակ,երաժշտական է դարձնում բանաստեղծական խոսքը։
Հնչյունական  մակարդակում  այլևայլ  դրսևորումներին  անդրադառնալիս  անհրաժեշտ  է  առանձնակի  ուշադրություն  դարձնել  հանգավորմանը  և  դրա  տեսակներին։
Հանգի դերը քնարերգության մեջ առհասարակ վիթխարի է, իսկ Հ. Սահյանի քնարերգության մեջ հանգավորումն ունի հետաքրքիր ու ուշագրավ դրսևորումներ։
 Նա գերիչի դառնում հանգավորմանը, և բովանդակությունը երբեք չի տուժում հանգի պատճառով, բայց և չէր մերժում հանգավորված բանաստեղծությունը։
 Հ. Սահյանը ստեղծել էհանգավորման ինքնատիպ համակարգ։
Ես ծառա չեմ հանգ ու չափիՆրանք են իմ ծառաները։
 (ն. տ., 183)Արտաքին  հանգավորման  բոլոր  տեսակները  հանդիպում  ենք  Հ.  Սահյանի  գործերում։
ա) Կից հանգավորում (հանգով կապվում են հարևան տողերը) - aabb.Հեռանայի, հեռանայի,Մոռանալով մոռանայիՉհիշեի քեզ։
Ծովն ընկնեի խելքիս ձեռից,Ակունքներից և ափերիցՓախած գետի պես։
Իմ ջրերում դառն ու անհունԿորցնեի տոհմ ու անունՈւ կորչեի ես...Թեկուզ բախտից գոհանայի,Բայց ինձ ծովից գողանայի,Նորից տայի քեզ։
 (ն. տ., 14)Այստեղ, բացի կից հանգավորումից, հանգավորված են նաև 3-րդ և 6-րդ տողերը։
բ)  Խաչաձև  հանգավորում  (կենտ  տողերը  հանգով  կապվում  են  իրար  հետ,  իսկզույգերն՝ իրար) - abab.Ամեն ինչ երազ է եղել,Մի խառն ու խանգարված երազ։
Ոչ ես եմ արտասուք հեղել,Ոչ դու ես ծիծաղել վրաս։
 (ն. տ., 155)Ծիծեռնակները երկինք են խրվում,Երկինքն են ճեղքում արևածագին,Իրարից մի պուտ երկինք են խլում,Բերանների մեջ բերում են ձագին։
 (ն. տ., 159)Ծաղկունքի հեղեղ է փրփրումԱնտառի աչքի առաջ։
Կարոտած ականջ է փնտրումԶարթոնքի հողոտ մի շառաչ։
 (ն. տ., 48)Ինձ կանչեցին, նորից տարանՍյունյաց բարձրիկ կատարները,Թելիկ-թելիկ, պարան-պարանԻմ մանկության կածանները1։
Աստծո զուլալ արտասուքով Լվացվեցին իմ վերքերը,Ի չիք դարձան խուլ շշուկովԽոստովանած իմ մեղքերը։
 (ն. տ.)Հ. Սահյանի գործերում գերակշռում է  խաչաձև հանգը։
 Ուսումնասիրված բանաստեղծությունների  53  տոկոսը  գրված  է  խաչաձև  հանգավորմամբ  (206  բանաստեղծություններից 109-ը)։
գ)  Օղակաձև  հանգավորում  (հանգով  կապվում  են  առաջին  և  չորրորդ  տողերնիրար հետ, իսկ միջին տողերն՝ իրար) – abba.Ես ինչ ասեմ, անտառ, քո ականջին, aՈր քո շնչից չքվեն հողմերը չոր, bՈր խորշակը չանցնի սրտիդ միջով bԵվ չսպառնա երբեք քո ավանդին։
 a (ՔՊ, 87)Հ. Սահյանն ունի նաև անհանգ գործեր (սպիտակ ոտանավոր).Չկաք…Ոչ դու, ոչ էլ քամին,Յոթ աշխարհ էր մեզ բաժանում…Տարիների բերածն, ավաղ,Տանջանքի հոտ, ցավի հոտ էր2։
Մի բիծ անգամ չի կպչելուՁեր նենգության կուպր ու ձյութիցՀոգու թռիչք, սրտի մորմոքՍիրո սարսուռ Հայաստանին։
 (ն. տ., 138)Շատ է տեսել արյուն ու ցավ,Ինչ կլինի այսուհետևԲարի աչքով նայես, Աստված,Իմ այս մի բուռ Հայաստանին։
 (ն. տ., 139)Ոճական մեծ հնարավորություններով է օժտված ներքին հանգը, որն առաջանում էմիևնույն տողի ներսում կամ հարևան տողերի միջին մասում։
 Հ. Սահյանը, ըստ հարկիու պահանջի, բավական հաճախ է օգտվում դրանից՝ երաժշտականը զուգորդելով հույզին ու ապրումին։
 Ներքին հանգ կազմում են հիմնականում նմանահունչ բառերն ու արտահայտությունները։
  Նկատելի  է  նաև,  որ  սրանք  բանաստեղծության  կառուցվածքինհաճախ  հաղորդում  են  հստակություն՝  զերծ  պահելով  ավելորդ  խճճվածությունից  ևբացի այդ՝ հնչյունական հետաքրքիր հատկություններ են հաղորդում գրվածքին։
Այս հանցավոր աշխարհին,Վաղանցավոր աշխարհին,Խեղճ ու հզոր աշխարհինԻնչ ասեմ , որ հասկանա։
Տեր ու անտեր աշխարհին,Այս անհամբեր աշխարհին,Այս անտարբեր աշխարհինԻնչ ասեմ, որ հասկանա3։
1 Սահյան Հ., Ինձ բացակա չդնեք, Երևան, էջ 28։
2 Նույն տեղում, էջ 56։
3 Սահյան Հ., Երկերի ժողովածու, հ. 1, Երևան, 1975, էջ 143։
Քանի որ հայերենում բառերի մեծ մասը վերջահար շեշտ ունի, մեր քնարերգության  մեջ  գերակշռում  է  արական  հանգը։
  Հայերենում  շատ  ավելի  քիչ  են  իգականհանգերը, որոնց մեջ շեշտվում է տողի նախավերջին վանկը։
 Հ. Սահյանը հատկապեսշատ  է  օգտագործում  իգական  հնչեղության  հանգեր։
  Իգական  հանգի  հնչեղությունըշատ  է  տարբերվում  մեր  լեզվի  համար  օրինաչափ  արական  հանգերից։
  Այդ  կերպկարծես  ավելի  հեշտ  է  լինում  տողը  կամ  կիսատողը  ներքուստ  փակ  ու  ավարտունդարձնել։
Դու իմ միակն էիր, ինչպես Հայաստա՛նս,Տանս ճրագն էիր և ծուխն էիր տա՛նս։
Քոնը՝ իմն էր, իմը՝ քոնն էր հավիտյա՛նս,Դու իմ միակն էիր, ինչպես Հայաստա՛նս։
Իմ տերությունն էիր և իմ երկի՛րն էիր,Լրումն ու լիրն էիր, ճակատագի՛րն էիրԵվ իմ միակն էիր, ինչպես Հայաստա՛նս։
Իմ կյանքի գի՛նն էիր, իմ Ծիր Կաթի՛նն էիրԵվ իմ բաժի՛նն էիր, և իմ բագի՛նն էիր,Դու խառնված էիր շնչիս, էությա՛նս...Դու իմ միակն էիր, ինչպես Հայաստա՛նս։
 (ՔՊ, 153)Նրա գործերում շատ է տարածված այն դեպքը, երբ իգական հանգը խոսքի ներսում  կատարում  է  կայուն  ու  մշտական  ներքին  հանգի  դեր՝  ուժգնացնելով  հատածիդադարի  ռիթմական  նշանակությունը,  իսկ  եզրահանգի  հետ  ունեցած  իր  նմանությամբ  ստեղծում  այն  տպավորությունը,  թե  տողը  բաժանվում  է  համաչափ  ու  համազոր կիսատողերի։
Իմ ապրած կյանքը / խառն ու երկար էր,…..a.....bԾանր ընդվզում էր/ ամեն մի քայլը,….. b….. aՉար էր ոսոխը, / երկինքը քար էր, ….. a….. bՀեռու, հեռու էր / աստղերի փայլը։
….. b….. aԿիսատողերի և տողավերջի հանգերի սխեմայից պարզ երևում է չափական նվազագույն միավորի՝ կիսատողի, համաչափ ու ներդաշնակ դասավորության կարգը։
 Այսպիսի  դեպքերում  նա  երբեմն  ձգտում  է  ավելի  ճոխացնել  ու  հարստացնել  հանգայինդաշնակը՝  խորացնելով  հանգակցվող  բառերի  նեցուկի  նույնատիպ  հնչյունների  թիվը։
Այդպիսի  բանաստեղծությունները  ենթադրում  են  շարահյուսական,  հնչերանգային  ուչափական հատույթների համընկնում, իսկ դա կատարվում է ենթագիտակցության մեջխոսքի տարբեր բաղադրիչների միաժամանակյա տրոհմամբ ու կազմավորմամբ։
Հանգերի մեջ հնչյունների համընկնումը կարող է լինել լրիվ ու մասնակի։
 Երբ տողավերջի հնչյունները նույնությամբ կրկնվում են մի ուրիշ տողի մեջ, այդպիսի հանգըկոչվում  է  ճշգրիտ  (ծեգին-հոգին,  արյունամած-քամած,  սարերի-օրերի)։
  Մոտավորհանգերի  մեջ,  նման  հնչյունների  կողքին,  լինում  են  նաև  մեծ  կամ  փոքր  չափով  իրարից  շեղվող  կամ  ակնհայտորեն  տարբեր  հնչյուններ  (ձայնավորներ  և  բաղաձայններ)։
Օրինակ՝ մանուկ-անամոք, ավար է-խավարը, տրտում-ապարդյուն, մահ-համար-հիմա,անդին-անթիվ,  հանդեպ-անդեմ,  վերելք-քերենք,  կրակ-գրած,  փախչող-թախծոտ,  այնտեղ-անթև  և  այլն։
  Մոտավոր  հանգի  մեջ  կրկնվում  են  ոչ  թե  նույն,  այլ  իրար  նման,իրար  հիշեցնող  հնչյուններ,  կամ  հանգ  կազմող  հնչյունների  միայն  մի  մասը  (խաղաղաղա, ճակատ-հագած, գլխարկ-գլխահակ, վարդ-կարդաք, անիրական-բարեկամ)։
 Մոտավոր հանգերը կոչվում են նաև ասոնանսային հանգեր։
 Օրինակ՝Առել եք և՛ բախտ, և՛ բաղձանք,Եվ կյանքս ծվեն առ ծվեն,Եվ ինձնից առածի տեղակՀոգսեր ու ցավեր եք տվել1։
Հ. Սահյանի չափածոյում գերակշռում են ճշգրիտ հանգերը.Հայրենի հեռավոր ձորումՔարերից երկինքէ ծորում։
 (ն. տ., 64)Ամեն ինչ հրաշք է իրական,Իրական հրաշք է այն ձորում,Ծառերից մանկություն է ծորումԾերպերից՝ ծաղիկ ու ծիածան2։
...Եվ արժեր, արդյոք, որ աշխարհ գայիր։
Մի տուն, մի գլուխ պահելու համար,ԺամանակավորՄի անմահություն շահելու համարԱրժեր, որ այդքան կորուստներ տայիր։
Արժեր, որ այդքան ժայռեր փշրեիրՔարքարոտ մի հուն մտնելու համար,Պարզ ու նախնականՄի ճշմարտություն կրկնելու համար,Մի բուռ ինքնություն գտնելու համարԱրժեր, որ այդքան, այդքան փրփրեիր։
Արժեր, որ այդքան դու որոտայիր,Եվ արժեր, արդյո՞ք, որ աշխարհ գայիր։
 (ՔՊ, 6)Վերոբերյալ բանաստեղծության մեջ հանգավորված են առաջին և վերջին տողերը և կան տողեր, որ նույն բառով են (համար) հանգավորված։
Ամեն ինչ երազ է եղել,Մի խառն ու խանգարված երազ։
Ոչ ես եմ արտասուք հեղել,Ոչ դու ես ծիծաղել վրաս։
 (ՔՊ, 157)«Եզը»  բանաստեղծության  մեջ  Հ.  Սահյանը  կիրառում  է  միջանցիկ  հանգն  այնպես, որ յուրաքանչյուր քառատող տուն հենվում է միևնույն հանգի վրա.Մի մեծ գերդաստան նրա հույսին էր,Գարունը բացվեր՝ լուծը ուսին էր,Ճակատին շարմաղ լիալուսին էր, Եզն այսպիսին էր3։
Ուշագրավ է նաև հետևյալ օրինակը, որում հանգը ոչ միայն ձևավորում և գործիքավորում է բանաստեղծությունը, ոչ միայն դառնում է նրա հնչերանգային և կառուցվածքային բաղադրատարրը, այլև դառնում է ոտանավորի բուն բովանդակությունը.Հոգսերով,ՀույսերովՈւ սիրով1 Սահյան Հ., Քարափների երգը, Երևան, 1968, էջ 59։
2 Նույնի, Բանաստեղծություններ, Երևան, 1969, էջ 179։
3 Նույնի, Երկերի ժողովածու, հ. 2, Երևան,1976, էջ110։
Ծանրաբեռ,ՕրնիբունՄիշտ թաքուն,Անդադրում,ԱնհամբերՀևում է,Վառվում է,Թևում էԴեպի վեր…Պահել էՋահերը,Ջահել էՍիրտս դեռ1։
Հ.  Սահյանը  բանաստեղծությունը  կառուցում  է  նույնատիպ  բառերի,  արտահայտությունների,  խոսքի  համանման  կառուցվածքների  կրկնաբերմամբ,  ռիթմականառանձին միավորների՝ կիսատողերի, տողերի, տների հնչյունական կազմի միանմանհաճախականությամբ։
Հ. Սահյանի չափածոյում հանգերը իրենց ճնշող մեծամասնությամբ հարուստ են,ուժեղ։
  Բացի  այդ՝  հանգը  ամենաորոշակի  ձևով  օժանդակում  է  բանաստեղծությանպատկերային համակարգի հնչյունային գործիքավորմանը։
Սահյանի պոեզիայում երաժշտական զգացողությունն առաջին ռիթմական պարբերությունից հետո միշտ նախորդում է պատկերային մտածողությանը, և խոսքի ռիթմը նախապես, ենթագիտակցության ոլորտում ձևավորում այդ զգացողության հիմանվրա։
  Հավասար  տևողության  ընթացքում  կազմավորվում  է  չափական  նվազագույնմիավորը՝  տող  կամ  կիսատող,  այնուհետև  այդ  հավասար  չափական  տևողությունըորոշակի  կայուն  տեղերում  ամրապնդվում  է  հնչյունական  դաշնակով  (ներքին  հանգ,վերջնահանգ),  որոնք  և  դառնում  են  խոսքի  չափական  ընթացքը  կարգավորող  գործոններ։
 Այս վերջին կետի  համար հիշատակելի են երկու կարծիք. «…հանգի հասկացությունը  պետք  է  վերագրել  ամեն  տեսակի  հնչյունական  կրկնությունը,  որը  բանաստեղծության  չափական  կոմպոզիցիայի  մեջ  կատարում  է  կազմակերպող  ֆունկցիա»,- գրում է Վ. Ժիրմունսկին2։
 Այդպես է մտածում նաև Վ. Տոմաշևսկին. «...հանգըոչ  թե  բանաստեղծության  «գեղահնչունացման»  զարդարանք  է,  այլ  չափականորենկազմակերպող գործոն։
 Հանգը ստեղծում է ոչ միայն հնչյունների նույնանմանություն,որը մտնում է իր կազմի մեջ, այլ բաժանում է խոսքը իրենով շրջափակվող տողաշարքերի»3։
  Բանաստեղծության  չափական  բաժանումները  հնչյունական  ամուր  դաշնակով  ամրապնդելու  յուրահատկությունը  Հ.  Սահյանը  դարձնում  է  խոսքի  ընդհանուրռիթմը ձևավորող գլխավոր հատկանիշ։
Հ. Սահյանի խոսքը ձևավորվում է հնչյունական կրկնակներով ու այդ կրկնակների  սկզբնական  դասավորությամբ  էլ  ընկնում  ընթացքի  մեջ։
  Ինչպես  Լև  Օզերովն  էբանաձևել,  հանգը  բանաստեղծի  առաջին  օգնականն  է,  այն  առաջացնում  է  զուգորդություններ։
  Հանգային  նույնատիպ  հնչեղության  ռիթմական  զգացողությունը  Սահյանի  համար  նաև  պատկերային  զուգորդությունների  հիմք  է,  և  սա  անչափ  կարևորպահ է նրա ստեղծագործության մեջ։
1 Սահյան Հ., Երկերի ժողովածու, հ. 1, էջ 396։
Վարպետորեն կիրառելով հանգի տարբեր տեսակները՝ Հ. Սահյանը վերստին ամրագրում  է  իր  հեղինակային  անհատականությունը,  ոճի  ինքնատիպությունը։
  Հնչյունները, հանգ կազմելով,  Հ.  Սահյանի ստեղծագործություններում ձեռք են բերում  ոճական, գեղագիտական, երանգավորող արժեք և նպաստում խոսքի հուզականությաննու արտահայտչականությանը, հնչյունային պատկերավորմանը։
Ի  դեպ,  Պ.  Սևակը  Հ.  Սահյանին  համարել  է  հանգի  ամենահմուտ  ու  նրբին  վարպետներից մեկը1։
Իր  վերջին  հարցազրույցներից  մեկում  Հ.  Սահյանը  վկայել  է  բանաստեղծությանմեջ հանգի շարժիչ ուժի դերի մասին, որն առաջին հերթին բնորոշում է իր ստեղծագործական աշխարհը. «Երբ կարդում ես բանաստեղծությունը, հանգերը պետք է ուշադրություն չգրավեն։
 Այնպես, ինչպես թռիչքի ժամանակ չի երևում ինքնաթիռի պրոպելլերը։
Լավ բանաստեղծության մեջ հանգերը բարձրացող ինքնաթիռի պրոպելլերի նման են»2։
Հասմիկ ԳրիգորյանՀԱՆԳԸ ՀԱՄՈ ՍԱՀՅԱՆԻ ՉԱՓԱԾՈՅՈՒՄԲանալի բառեր՝ ռիթմական միավոր, հանգ, արտաքին հանգավորում, ներքին հանգ, կիցհանգավորում, խաչաձև հանգավորում, օղակաձև հանգավորում, իգական հանգ, մոտավորհանգ, ճշգրիտ հանգ, պատկերային համակարգի հնչյունային գործիքավորում։
