ԻՐԱՎԱԲԱՆԱԿԱՆ ԱՆՁԱՆՑ ՔՐԵԱԿԱՆ ՊԱՏԱՍԽԱՆԱՏՎՈՒԹՅՈՒՆԸ 
 Մեր  օրերում  լուծված  չէ  իրավաբանական  անձանց  քրեական  պատասխանատվության  հարցը։
  Այն  համարվում  է  ամենավիճահարույց  հարցերից  մեկը  իրավական 
պրակտիկայում և քրեական իրավունքի տեսության մեջ։
 ՀՀ օրենսդրությունը մնում է 
ավանդական  դասական  դպրոցի  դիրքում,  որի  համաձայն  քրեական  պատասխանատվության ենթակա են միայն ֆիզիկական, մեղսունակ, օրենքով սահմանված քրեական  պատասխանատվության  տարիքի  հասած  անձինք։
  Նշված  խնդիրը  չի  կարելի 
վերջնականապես լուծված համարել թե՛ գործնական և թե՛ տեսական առումով։
Չնայած  այս  ամենին՝  իրավաբանական  անձանց  քրեական  պատասխանատվության  ինստիտուտը  ստացել  է  միջազգային  հանրության  հավանությունը։
  Մասնավորապես  1978  թ.  Եվրամիության  երկրներում  հանցավորության  խնդիրներով  եվրոպական  հանձնաժողովը  խրախուսեց  եվրոպական  երկրներին  իրավաբանական  անձանց՝ բնապահպանական հանցագործությունների համար ճանաչել որպես քրեական 
պատասխանատվության սուբյեկտ։
Ներկայումս այս ինստիտուտն ամրագրված է մի շարք երկրների օրենսդրության 
մեջ  (անգլո-սաքսոնական  և  մայրցամաքային  իրավական  համակարգի  երկրներում)։
Դրանց  թվին են պատկանում Ավստրալիան, Բելգիան, Անգլիան, Դանիան, Իսրայելը, 
Իսլանդիան,  Իռլանդիան,  Նիդեռլանդները,  Կանադան,  ԱՄՆ,  Ֆինլանդիան,  Ֆրանսիան և այլն։
Համաձայն  Նիդեռլանդների  քրեական  օրենսգրքի՝  քրեորեն  պատժելի  գործունեություն  (անգործություն)  կարող  են  կատարել  և՛  ֆիզիկական,  և՛  իրավաբանական 
անձինք1։
 Նիդեռլանդների քրեական օրենսգրքում սահմանվում է նաև, որ հանրորեն 
վտանգավոր  արարքը  պետք  է  բխի  իրավաբանական  անձի  շահերից։
  Եթե  իրավախախտումը  կատարվում  է  իրավաբանական  անձի  կողմից,  ապա  քրեորեն  հետապնդվել  և  պատասխանատվության  կարող  է  ենթարկվել  ոչ  միայն  իրավաբանական անձը, այլև այն անձը, ով կարգադրել է նման գործունեություն կատարել և իրավախախտում  առաջացրել։
  Որոշ  դեպքերում  պատասխանատվության  կարող  է  ենթարկվել  նույնիսկ  այն  անձը,  ով  ընկերության  տնօրենի  կողմից  տրված  կարգադրության հիման վրա ղեկավարել է գործունեությունը։
Նիդեռլանդների  քրեական  օրենսդրության  համաձայն՝  իրավաբանական  անձը 
կարող  է  պատասխանատվության  ենթարկվել  ցանկացած  հանցագործություն  կատարելու համար, սակայն պրակտիկայում որոշ  հանցագործությունների (օրինակ՝ սեռական) համար դա բացառվում է։
 Որպես կանոն` նրանց նկատմամբ առավել հաճախ 
կիրառվող պատժի տեսակ է համարվում տուգանքը։
Ֆրանսիայի քրեական օրենսգիրքը մանրամասն կարգավորում է ինչպես իրավաբանական  անձանց  քրեական  պատասխանատվության  ենթարկելու  կարգը,  այնպես 
էլ  նրանց  նկատմամբ  նշանակվող  պատժի  տեսակները։
  Ըստ  քրեական  օրենսգրքի 
1 Տե՛ս “Уголовный кодекс Нидерландов”, հասանելի է՝ http։
//law.edu.ru/։
121-2  հոդվածի՝    իրավաբանական  անձինք  ենթակա  են  քրեական  պատասխանատվության` իրենց մարմնի կամ ներկայացուցչի կողմից իրականացված այն հանցավոր գործունեության համար, որը կատարվել է հօգուտ նրա (իրավաբանական անձի)1։
Պետությունը չի համարվում քրեական իրավունքի սուբյեկտ և չի կարող պատասխանատվության ենթարկվել։
 Բանն այն է, որ եթե նրանից տուգանք գանձվի, ապա նպատակահարմար չի լինի այն գանձել պետական բյուջեից և հետո նորից ուղարկել այնտեղ։
 Երկրորդ պատճառն էլ այն է, որ պետությունը կկորցնի իր որոշակի դիրքն ու հեղինակությունը, ինչը միանշանակ բացասաբար կանդրադառնա պետական իշխանության վրա։
Տեղական ինքնակառավարման մարմիններն ու դրանց միավորումները, ունենալով  իրավաբանական  անձի  կարգավիճակ,  ենթակա  են  պատասխանատվության  միայն իրենց պատվիրակված լիազորությունները չկատարելու կամ ոչ պատշաճ կատարելու  համար։
  Օրենսգիրքը  նախատեսում  է  պատասխանատվություն  այն  ֆիզիկական անձանց համար, որոնք իրավաբանական անձի  կողմից կատարվող հանցագործության ընթացքում հանդես են եկել որպես հանցագործություն կատարող կամ հանցակից։
 Իրենց ամրագրումն են ստացել նաև այն ոլորտները, որոնց դեմ ոտնձգությունը հանգեցնում է քրեական պատասխանատվության (անձի կյանքի և անձեռնմխելիության  դեմ  ուղղված  հանցագործություններ,  արտադրության,  փոխադրման,  մարդկանց վրա փորձեր կատարելու, ահաբեկչության համար և այլն)։
 Օրենսգիրքը սպառիչ 
թվարկում է այն արարքների շրջանակը, որոնց կատարման համար իրավաբանական 
անձը  ենթակա  է  պատասխանատվության։
  Իրավաբանական  անձի  նկատմամբ  որպես  պատժի  միջոց  կարող  են  կիրառվել  տուգանք,  որևէ  ոլորտում  գործունեություն 
իրականացնելու  արգելք  (առավելագույնը  5  տարի  ժամկետով),  համապատասխան 
ընկերությունը ժամանակավոր (առավելագույնը 5 տարի ժամկետով) կամ վերջնական 
լուծարելու  որոշում,  պետական  կազմակերպությունների  հետ  գործարք  կնքելու  հնարավորությունից զրկում և այլն։
Անհրաժեշտ  է  ներկայացնել  նաև  անգլո-սաքսոնական  իրավական  համակարգի 
երկրներում  իրավաբանական  անձանց  քրեական  պատասխանատվության  ինստիտուտի  կիրառությունն  ու  առանձնահատկությունները։
  Այդպիսի  երկրների  շարքին  է 
դասվում  Անգլիան,  որտեղ իրավաբանական  անձանց քրեական  պատասխանատվության ինստիտուտը արմատավորվել է 19-րդ դ. կեսին։
Անգլիայում  բացակայում  է  իրավաբանական  անձանց  մեղքի  ինստիտուտը2,  որը 
գոյություն  ունի  մայրցամաքային  համակարգի  երկրներում  (եթե  հանցանքը  կատարվել  է  նրա  մարմնի  կամ  ներկայացուցչի  և  այլ  անձի  կողմից՝  ի  շահ  իրավաբանական 
անձի)։
  Այստեղ  հարցը  կարգավորվում  է  միայն  հանցագործության  օբյեկտիվ  կողմի 
կատարմամբ,  երբ  ապացուցված  է  այն  փաստը,  որ  օրենքը  խախտվել  է,  ինչն  էլ  պատասխանատվության  հիմք  է  հանդիսանում։
  Նման  լուծումը  մի  շարք  տարակարծությունների տեղիք էր տվել, և այն կարգավորելու համար մտցվեց «նույնականացման» 
(իդենտիֆիկացիայի)  սկզբունքը,  համաձայն  որի՝  այն  գործունեությունը  (անգործությունը), որը կատարվել է իրավաբանական անձի ղեկավարի (ղեկավարների) կողմից, 
ինչպես  նաև  անձի  հոգեկան  վիճակն  արարքը  կատարելու  պահին  նույնացվում  են 
իրավաբանական  անձի  հոգեկան  վիճակի  հետ,  օրինակ՝  եթե  ղեկավար  անձը  մասնակցում է որևէ հանցանքի կատարմանը՝ որպես կազմակերպիչ, ապա իրավաբանական  անձը  պատասխանատվության  է  ենթարկվում՝  որպես  հանցագործության  կազմակերպիչ։
  Բացի  այդ՝  չի  բացառվում,  որ  ֆիզիկական  անձը  կարող  է  իրավաբանա1 Տե՛ս “Уголовный кодекс Франции”, հասանելի է՝ http։
//law.edu.ru/։
2 Տե՛ս Минин Р., Уголовная ответственность юридических лиц в Англии, “Бизнес в законе”, 2006, № 3-4, с. 9192։
կան  անձի  հետ  ենթարկվել  պատասխանատվության՝  որպես  հանցակից  կամ  համակատարող։
  Անգլիական  օրենսդրության  մեջ  նախատեսված  չեն  այն  պատժի  ու  պատասխանատվության տեսակները, որոնք կիրառելի են իրավաբանական անձանց համար։
  Այստեղից  հետևում  է,  որ  նրանց  նկատմամբ  կիրառվում  են  այն  նույն  պատժատեսակները, ինչ ֆիզիկական անձանց նկատմամբ։
Այսպիսով, անգլիական մոդելի առանձնահատկությունն այն է, որ այստեղ բացակայում է մեղքի ինստիտուտը, օբյեկտիվ կողմի հիմքում ընկած է «նույնականացման» 
սկզբունքը,  և  սպառիչ  չէ  այն  հանցագործությունների  շրջանակը,  որոնց  կատարման 
համար  կարելի  է  քրեական  պատասխանատվության  ենթարկել  իրավաբանական 
անձանց։
Արտասահմանյան երկրների փորձը ցույց է տալիս, որ ոչ միայն հնարավոր է, այլև 
անհրաժեշտ  է  ստեղծել  իրավաբանական  անձանց  քրեական  պատասխանատվության համակարգ՝ թե՛ տնտեսության զարգացման, թե՛ հանցագործություններն ավելի 
արդյունավետ  կանխելու  համար։
  Կարծում  ենք,  որ  այն  միանշանակ  արդյունավետ 
կլինի ՀՀ իրավական համակարգի համար։
Մեր երկրի համար առավել նպատակահարմար է կիրառել ֆրանսիական մոդելը, 
որտեղ  սպառիչ  կերպով  նախատեսվում  է  այն  հանցավոր  արարքների  շրջանակը, 
որոնց համար իրավաբանական անձինք ենթարկվում են պատասխանատվության։
Այսօր  ավելացել  են  իրավաբանական  անձանց  կողմից  կատարվող  հանրորեն 
վտանգավոր  արարքները։
  Դրանց  թվին  կարելի  է  դասել  ահաբեկչությունը,  շրջակա 
միջավայրը  աղտոտող  գործունեությունը,  հարկային  ոլորտի  մի  շարք  հանցագործություններ, թմրանյութերի ապօրինի շրջանառությունը, փողերի լվացումը և այլն։
 Կարծում ենք, որ նման խնդիրներն ունակ է լուծելու իրավաբանական անձանց քրեական 
պատասխանատվության ինստիտուտը, և այս հոդվածում կփորձենք հիմնավորել այն 
ընդունելու անհրաժեշտությունը։
Նախ  նշենք,  որ  իրավաբանական  անձանց  քրեական  պատասխանատվության 
ոլորտում  բարդ  խնդիրներից  է  նրա՝  որպես  քրեական  իրավունքի  սուբյեկտի  հարցը։
Հեղինակների  մի  խումբ  գտնում  է,  որ  քրեական  պատասխանատվության  սուբյեկտ 
կարող  է  լինել  միայն  ֆիզիկական  անձը,  և  եթե  նախատեսվի  իրավաբանական  անձանց  քրեական պատասխանատվությունը, ապա դա կհակասի ըստ մեղքի պատասխանատվության  սկզբունքին  (մեղքը  անձի  հոգեբանական  վերաբերմունքն  է  իր  կատարած արարքի նկատմամբ)։
 Դրա հետևանքով անհրաժեշտ է քրեական օրենսգրքի 
մեջ փոփոխություններ կատարել, ստեղծել երկհամակարգ քրեական օրենսդրություն՝ 
ֆիզիկական  անձանց  պատասխանատվության  և  իրավաբանական  անձանց  քրեական պատասխանատվության ենթարկելու համար։
 Ե. Անտոնովան իր աշխատության 
մեջ տալիս է «կորպորատիվ հանցանքի» սահմանումը. «Իրավաբանական անձի կողմից կատարվող հանցանքը պետք է ճանաչվի որպես հանրորեն վտանգավոր գործունեություն,  որն  իրականացվել  է  ի  շահ  նրա,  նրա  անունից  կամ  այն  անձանց  կողմից, 
որոնք ղեկավարում են իրավաբանական անձը, իրականացնում վերջինիս իրավունքներն ու պարտականությունները»1։
Հեղինակների մի մասն էլ գտնում է, որ իրավաբանական անձի արարքն էլ կարող 
է  օժտված  լինել  հանցակազմի  այնպիսի  հատկանիշներով,  ինչպիսիք  են  պատճառական կապն ու մեղքը։
 Այս առնչությամբ Ա. Նիկիֆորովը նշում է. «Հանցագործությունը 
համարվում է իրավաբանական անձի կողմից կատարված, եթե այն կատարվել է (ուղղակիորեն կամ այլ անձանց (անձի) միջոցով) իրավաբանական անձը ղեկավարող ան1  Տե՛ս  Антонова  Е.,  Юридическое  лицо  как  субъект  преступления։
  опыт  зарубежных  стран  и  перспективы 
применения в России, Владивосток, 1998, էջ 18։
ձի (անձանց) կողմից, ովքեր իրականացնում են նրա իրավունքներն և պարտականությունները, գործում դրանց շրջանակներում»1։
 Վերը  նշված  բնորոշման  դեպքում  իրավաբանական  անձի  մեղքը  դրսևորվում  է 
միջնորդավորված  կերպով՝  իր  աշխատողների  կամ  մարմնի  հանցավոր  գործունեությամբ, որոնք իրականացնում են նրա իրավունքներն ու պարտականությունները։
Այս  տեսակետն  էլ  ավելի  արդարացված  և  միևնույն  ժամանակ  իրատեսական  է՝ 
հաշվի առնելով այն փաստը, որ իրավաբանական անձը, վերջին հաշվով, ստեղծվում 
է ֆիզիկական անձանց կողմից՝ նրանց պահանջմունքները բավարարելու համար։
Որոշ  հեղինակներ  (օրինակ՝  Ա.  Նաումովը)  գտնում  են,  որ  իրավաբանական  անձինք  պետք  է  ճանաչվեն  քրեական  իրավունքի  սուբյեկտ,  երբ  նրանք  կատարում  են 
տնտեսական,  էկոլոգիական,  խաղաղության  և  մարդկության  դեմ  ուղղված  հանցագործություններ։
Հաշվի առնելով իրավաբանական անձանց կողմից կամ ի շահ նրանց կատարվող 
հանցագործությունների  թվի անընդհատ աճը՝ պետք է համաձայնել, որ համակարգը 
արդյունավետ չի գործում։
 Ճիշտ է, հարցը վիճահարույց է և ոչ կատարյալ, բայց պետք 
է  նկատի  ունենալ,  որ  իրավաբանությանը  խորթ  չեն  նորամուծությունները։
  Որոշ 
քրեագետներ գտնում են, որ իրավաբանական անձանց կարելի է պատասխանատվության  ենթարկել  վարչական  կամ  քաղաքացիական  նորմերով։
  Այս  տեսակետի  հետ 
համամիտ  է  Ա.  Ժալինսկին՝  նշելով,  որ  «քաղաքացիական  և  վարչական  իրավունքի 
նորմերը  ի  վիճակի  են  ամբողջությամբ  կենսագործելու  իրավաբանական  անձանց 
կողմից  կատարված  հանցագործությունների  դեմ  արդյունավետ  միջոցներ»2։
  Մեր 
կարծիքով՝  այս  տեսակետն  այդքան  էլ  համոզիչ  չէ,  քանզի  անընդունելի  է  քրեական 
իրավունքի  առարկա  հանդիսացող  հասարակական  հարաբերությունները  պաշտպանել  վարչական  կամ  քաղաքացիաիրավական  նորմերով,  իսկ  որոշ  դեպքերում  քաղաքացիական և վարչական օրենսդրության մեջ ամրագրված սանկցիաները անարդյունավետ  են։
  Բանն  այն  է,  որ  իրավաբանական  անձի  կողմից  կատարված  արարքով 
հասցրած  վնասի  չափը  մի  քանի  անգամ  գերազանցում  է  նրա  նկատմամբ  նշանակված տուգանքի չափին։
 Ինչ վերաբերում է այն խնդրին, որ իրավաբանական անձանց 
քրեական  պատասխանատվության  ինստիտուտը  հակասում  է  քրեական  իրավունքի 
անձնական պատասխանատվության սկզբունքին, ապա պետք է հասկանալ, որ այն ոչ 
միայն չի բացառում նշված սկզբունքը, այլև գալիս է փոխլրացնելու դրան։
Այսօր  «կորպորատիվ  հանցանքները»  համարվում  են  «հաջող  կատարված»  այն 
պատճառով, որ դրանց համար պատասխանատվության են ենթարկվում մեկ կամ մի 
քանի  անձ,  իսկ  այդ  ժամանակ  իրական  հանցագործները  մնում  են  ստվերում։
  Օրինակ՝  հանցագործ  հիմնադիրներն  ընկերությունը  դիտավորյալ  սնանկ  են  ճանաչում՝ 
պարտավորությունների  կատարումից  խուսափելու  համար,  և  պատասխանատվություն  է  կրում  բնականաբար  գործադիր  տնօրենը՝  չկարողանալով  ապացուցել  այն 
փաստը,  որ  ինքը  կատարել  է  հիմնադիրների  կարգադրությունները։
  Անհրաժեշտ  է 
հաշվի առնել մի կարևոր հանգամանք ևս. մենք կարող ենք հազար գործադիր տնօրենի  ենթարկել  քրեական  պատասխանատվության,  օրինակ՝  ահաբեկչության  ֆինանսավորման,  փողերի  լվացման  կամ  ջրերն  աղտոտելու  համար,  սակայն  պետք  է  հասկանալ, որ դրանով վիճակը չի փոխվի։
 Կազմակերպությունը, ի շահ որի գործել է տնօրենը, մի նոր տնօրեն կգտնի ու կշարունակի իր հանցավոր գործունեությունը։
 Սա մի 
շրջան է, որից ազատվելու համար միայն մեկ ելք կա՝ իրավաբանական անձանց հար1  Տե՛ս  Никифоров  А.,  Современные  тенденции  развития  уголовного  законодательства  и  уголовно-правовой 
теории, “Государство и право”, 1994, № 6, Էջ 65։
2 Տե՛ս Круглый стол «Введение института уголовной ответственности юридических лиц։
 pro et contra», հասանելի է՝ http։
//pravo.hse.ru/announcements/35750330.html։
կավոր է ճանաչել հանցագործության սուբյեկտ, ինչն էլ թույլ կտա ընկերության մասնակիցների  դեմ  գործի  դնել  իրավական  համակարգը։
  Իհարկե  չի  կարելի  կարծել,  որ 
ընկերության  բոլոր  մասնակիցները  պետք  է  անխտիր  ենթարկվեն  պատասխանատվության։
  Եթե  գործի  քննության  ընթացքում  նրանց  մասնակցությունը  տվյալ 
հանցանքի կատարմանը չապացուցվի, ապա նրանց դեմ որևէ մեղադրանք չի կարող 
հարուցվել։
  Սա  կարևոր  է,  քանի  որ  այն  անձինք,  որոնք  առաջ  մնում  էին  ստվերում, 
այժմ  կենթարկվեն  պատասխանատվության,  իսկ  կազմակերպությունն  իր  գործադիր 
տնօրենների՝  պատասխանատվության  ենթարկվելու  հաշվին  չի  շարունակի  իր  հանցավոր գործունեությունը։
Այնուամենայնիվ,  իրավաբանական  անձանց  ճանաչումը՝  որպես  քրեական  իրավունքի սուբյեկտ արմատական փոփոխություններ է ենթադրում քրեական օրենսդրության մեջ։
 Իրավաբանական անձանց քրեական պատասխանատվությունը կամ պետք 
է  կարգավորվի  առանձին  օրենքով,  կամ  քրեական  օրենսգրքի  ընդհանուր  և  հատուկ 
մասերում  պետք  է  նախատեսվեն  առանձին  գլուխներ,  ինչը,  մեր  կարծիքով,  ավելի 
նպատակահարմար կլինի՝ որոշակի հակասություններից խուսափելու համար։
 Այսպիսով,  կարելի  է  հավաստել,  որ  իրավաբանական  անձանց  քրեական  պատասխանատվությունը  հանցավորության  դեմ  պայքարի  արդյունավետ  ուղի  է,  արդյունավետ  միջոց՝  կանխելու  և  հատուցելու  հասարակությանը  հասցրած  ահռելի 
վնասները։
ԻՐԱՎԱԲԱՆԱԿԱՆ ԱՆՁԱՆՑ ՔՐԵԱԿԱՆ ՊԱՏԱՍԽԱՆԱՏՎՈՒԹՅՈՒՆԸ 
Գարիկ Աբելյան 
 Բանալի բառեր՝ իրավաբանական անձանց քրեական պատասխանատվության ինստիտուտ, 
իրավաբանական անձանց քրեական պատասխանատվության սուբյեկտ, քրեական 
պատասխանատվություն, «կորպորատիվ հանցանք», հանցանք, ինստիտուտի  
արտասահմանյան երկրների կողմից կարգավորումը, ինստիտուտի արդյունավետությունը 
։
