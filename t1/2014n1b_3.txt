Հայ  գրականագիտության  մեջ  Հ.  Թումանյանին  նվիրվել  են  բազմաթիվարժեքավոր աշխատություններ, հոդվածներ, սակայն Թումանյանի բանաստեղծական  աշխարհի,  մասնավորապես  լեզվի  համակողմանի  բացահայտման,գնահատման  ասպարեզում  առանձին  ուսումնասիրության  նյութ  չեն  դարձելնրա կենդանության օրոք հնչած կարծիքները, որոնք բացահայտում են ոչ միայնԹումանյանի  լեզվամտածողությունը,  այլև  ժամանակի  գրական-քննադատական մտքի զարգացման միտումները։
 Թումանյանի լեզվի զարգացման որակական  փոփոխությունների  հարցը  դուրս  է  մեր  ուսումնասիրության  տիրույթից։
Մեր  խնդիրն  է  պատմական  հեռանկարի  մեջ  դիտարկել՝  ե՛րբ  և  ո՛ւմ  կողմից  էառաջադրվել  բանաստեղծի  երկերի  լեզուն  բնութագրող  այս  կամ  այն  հայեցակետը,  ընդգծել  ժամանակի  քննությունն  անցած  տեսակետներն  ու  բացահայտումները, որոնք ոչ միայն պարզաբանել են լեզվին բնորոշ առանձնահատկությունները, այլև նախանշել Թումանյանի ստեղծագործությունների լեզվի տեղնու դերը արևելահայ գրական լեզվի զարգացման գործում։
Ուշագրավ  է,  որ  Թումանյանի  ստեղծագործության  լեզվի  առաջին  գնահատողները եղել են «հնգյակի» անդամները, որոնք անուղղակիորեն դարձել եննրա առաջին «քննադատները»։
 «1887  թվին ընկա ծանոթների մի շրջան, որոնքիմ լեզուն գտան գռեհիկ,- գրում է Թումանյանը,- և խորհուրդ տվին ձեռք վերցնելէդ  վայրենի  բարբառից  ու  գրական  լեզու  գործ  ածել...»[5,421]։
  Ժողովրդականլեզվի խոր զգացողություն ունեցող պատանին որոշակիորեն հետևում է շրջապատի խորհրդին։
 Ա. Ղլտճյանը գրում է, որ ժամանակի ընթացքում Թումանյանըհաճախ  է  փոփոխել  բանաստեղծությունները՝  բարբառային  ազդեցությունիցազատվելու համար։
 Հայտնի չէ՝ Ղ. Աղայանն ու Պ. Պռոշյանը, որ ծանոթ են եղել Թումանյանի առաջին ձեռագիր գործերին, ի՛նչ կարծիք են ունեցել դրանց լեզվիմասին։
 «Կողմնակի փաստերից կարելի է եզրակացնել, որ նրանք միանգամայնդրական վերաբերմունքի են արժանացրել նաև պատանի բանաստեղծի լեզուն»[10,9],- գրում է Ս. Մելքոնյանը։
Ինչևէ, 1890թ. լույս է տեսնում «Բանաստեղծություններ» անդրանիկ ժողովածուն։
 «Նոր-Դար»-ում տպագրվում է առաջին լուրջ գրախոսականը, որի հեղինակը՝ Մ.Աբեղյանը, ընդհանուր առմամբ բարձր է գնահատում բանաստեղծիլեզուն.  «Թումանյանը  չգիտե  մեր  ուրիշ  բանաստեղծների  նման  իր  գրվածքըխճողել ավելորդ բառերով և փքոցուռույց ու զարդարուն ոճով...»[16]։
 Գրախոսնընդգծում  է  լեզվի  աղերսը  ժողովրդական  կենդանի  խոսքի  հետ.  «Այդ  լեզունշնչում է ժողովրդական լեզվի կենդանությամբ, ինչպես որ հենց նյութն էլ ժողովրդական կյանքից է վերցրած։
 Հազվագյուտ է մեր ոտանավորների մեջ տեսնելկանոնավոր լեզու, բայց սրա ոտանավորների լեզուն մեծ մասամբ կանոնավորէ,  մանավանդ  «Մեհրիի»  լեզուն,  որ  շատ  քիչ  ունի  անկանոնություններ»[16]։
Աբեղյանը  արժևորում  է  Թումանյանի՝  պատկերակերտման  կարողությունը՝նկատելով նաև որոշ «մութը դարձվածքներ»։
 Այնուամենայնիվ, քննադատը խորատեսությամբ  ընդգծում  է  այն  առանձնահատկությունները, որոնք  բնորոշ  ենբանաստեղծի լեզվին և բարձր գնահատում ուղին, որով ընթանում է նա։
    Լ. Մանվելյանը նույնպես, դրական գնահատելով պոեմների՝ անպաճույճ,հարուստ ու գեղեցիկ լեզվով նկարագրված տեսարանները, մատնանշում է որոշհնացած  բառաձևերի  կիրառությունը։
  «Լեզուն  բավականին  կանոնավոր  է  ևհարուստ բառերով, բայց պատահում են շեղումներ այն ճանապարհից, որով ընթանում է մեր այժմյան գրականական լեզուն. օրինակ՝ նա գործ է ածում և այսպիսի ձևեր՝ «աչքես», «թողնուլ», «դուն», «կնանոնց», «հասանել»... և այլն» [14,99]։
Առաջին  ժողովածուի  մեջ  ժամանակակիցները  նկատում  և  ընդգծում  ենկարևորը, նորն ու առանձնահատուկը, որ բնորոշ են նորահայտ բանաստեղծիքնարին։
 Ստեղծագործությունները, դրանց լեզուն արժևորվում են հայ գրականության պատմական զարգացման ընթացքի մեջ՝ որակվելով իբրև նոր երևույթգրականության մեջ։
Ավելի ուշ՝ մինչև 1903թ. ժողովածուի լույսընծայումը, մամուլում, գրականհանդեսներում  տպագրված  գրախոսականները  լեցուն  էին  բավական  կարճ,երբեմն չհիմնավորված, հաճախ էլ հակասական որակումներով։
 1896 թ. «ԼոռեցիՍաքոն»  պոեմի  գրախոսականում  Լեոն  հայտնում  է,  որ  գավառաբանությունները երբեմն «խՃողում են իստակ գրական լեզվով գրած տողերը»[11]։
 Շիրվանզադեն, բարձր գնահատելով Թումանյանի լեզուն և ոճը, այնուամենայնիվ մատնանշում է բարբառների կիրառությունը, որ գուցե ընդունելի է արձակ ստեղծագործության մեջ, բայց ոչ չափածո գործերում։
 «Նրա ոտանավորները բռնազբոսիկ  չեն,  հանգերը  գրավիչ  են  և  զերծ  միատեսակությունից։
  Միայն  նա  երբեմնժողովրդական բարբառը ի չարն է գործ ածում և շատ անգամ դիմում է այնպիսիբառերի  օգնության, որ  նուրբ  լսողություն  ունեցողի  ականջին  կարող  են  խորթհնչել» [17,257]։
 Ակնհայտ է, որ Թումանյանի տաղանդն ու լեզվի պարզություննու  խորությունը  գնահատողներն  ակնարկում  են  բարբառային  որոշ  բառերիգործածությունը՝ իբրև թերություն։
Ժամանակակիցների ուշադրությունից չի վրիպում 1903 թ. «Բանաստեղծություններ»  3-րդ  ժողովածուն, որ  բոլոր  առումներով  գեղարվեստական  գրականության մի նոր աստիճան էր։
 Հ. Լալայանը Թումանյանին գրած նամակումխոստովանում է. «Ես միշտ զգացել եմ, որ մեր աշխարհիկ լեզուն սիրուն է և բավական հարուստ... Բայց թե մեր աշխարհիկ գրական, բուն հայ լեզուն էլ այդպիսի գանձեր է թաքուցած եղել յուր մեջ, որպիսիք առատորեն բխում են Ձեր պոեմներից, այդ ես զգում էի, բայց չէի տեսել, այժմ տեսա և համոզվեցա»[6,298]։
 Նամակագիրը  միանգամայն  համոզված  է,  որ  «Նոր-Դարի»,  «Մշակի»,  «Լումայի»,«Մուրճի» լեզուն հայերեն չէ, քանի որ հեռու է հայ մարդու բերանից հնչող իրական, կենդանի լեզվից, չունի հոգի։
 Խորթ, անհասկանալի, անմարսելի բառերովհեղեղված  մամուլը  ըստ  էության  ոչինչ  չի  տալիս  հայ  ընթերցողին։
  «Ձեր  տաղանդը մի փայլուն գոհար է,- գրում է Լալայանը,- իսկ լեզուն՝ մի ոսկե մատանի,որ, իբրև  վայելուչ  շրջանակ,  զորեղացնում  է  գոհարի  փայլուն  շուքը։
 Լեզուն  էլբանաստեղծի բերնումն է լեզու. չէ՞ որ «խաչը տերը զորավոր կանի»» [6,299]։
1904թ. «Մշակի» հմ. 2-ում խոսելով «Բանաստեղծությունների» նույն՝ 3-րդժողովածուի մասին, Լեոն արժևորում է Թումանյանի՝ պատկերակերտման, վառգույներով գեղեցիկ երգեր հյուսելու վարպետությունը միայն. «Դրանք արտաքինզարդարանքներ  են,  բայց  բովանդակության  գործողության  մեջ  լեռներ  երգողբանաստեղծը մնում է միակողմանի, միամիտ»[12]։
 Ի տարբերություն Լեոյի՝ Ավ.Ահարոնյանը «Մուրճ»-ում տպագրված ստվարածավալ հոդվածում, ի թիվս այլգործերի,  «Անուշ»  պոեմի  գեղարվեստական  բարձրարժեք  հատվածներից  էհամարում  վշտից  կիսախելագար  Անուշի  ողբը,  որ  աչքի  է  ընկնում  «բառերիայնպիսի  հաջող  դասավորությամբ,  որ  ընթերցումն  անգամ  երգի  տպավորություն է թողնում»[15,176]։
Ահարոնյանը անդրադառնում է նաև «Սասունցի Դավիթ» պոեմին՝ առաջքաշելով այն կարևոր միտքը, որ ժողովրդական բանարվեստի անգին գանձերըհանրության  սեփականություն  կարող  են  դառնալ  միայն  գրական  մշակմանդեպքում։
  «Պ.  Թումանյան  «Սասուցի  Դավիթը»  գրական  լեզվի  վերածելով՝  մերժողովրդական  ընթերցանության  գործին  ահագին  ծառայություն  է  մատուցել։
Շնորհիվ նրա՝ այժմ մեր միակ դյուցազներգությունը կարող է հաճույքով կարդալու  հասկանալ  յուրաքանչյուր  հայ  մարդ»  [15,184]։
  Նկատելի  է,  որ  գրախոսիուշադրությունը բևեռվում է ոչ թե նյութին, այլ գրական մշակմանն ու ձևին. Ահարոնյանը,  ձեռնպահ  մնալով  պոեմի  մանրակրկիտ  քննությունից,  այլ  տեսանկյունից է արժևորում՝ համեմատելով «Սասունցի Դավթի» տարբերակները և Թումանյանի մշակած համապատասխան հատվածները։
 Գրախոսն ապացուցում է,որ  Թումանյանը,  խորապես  ըմբռնելով  բնագրի  ոգին  և  հավատարիմ  մնալովնյութին,  մեծ  վարպետությամբ,  ժողովրդական  ոգով  ու  ոճով  զարդարում  ուճոխացնում է նյութը։
Ի տարբերություն Ահարոնյանի՝ 1904 թ. փետրվարի 15-ին  «Տարազ»-ումտպագրված մեկ այլ գրախոսության հեղինակ Ս. Մանդինյանը, բարձր գնահատելով  հանդերձ  Թումանյանի  «կենսունակ»  գրիչը,  ժողովրդի  ամենագեղեցիկ«հանքը»` «Սասունցի Դավիթը», անհաջող մշակում է համարում։
 Աղերսներ տանելով  Պուշկինի  հետ՝  Մանդինյանը  Թումանյանին  մեղադրում  է  էպոսի  տարբերակներին  հավատարիմ  մնալու,  «ստրկանալու»  մեջ։
  Նկատելի  է՝  պոեմիմասին հնչած կարծիքը զուրկ է բազմակողմանի, խոր վերլուծությունից, տեսական և սկզբունքային հիմնավորումից։
Մանդինյանը  ուշադրության  է  արժանացնում  «Այվազովսկու  նկարիառջև» գործը՝ համարելով այն «բանաստեղծական գյուտ»։
 Թվում է՝ ստեղծագործությունը  գնահատվելու  է  ըստ  արժանվույն,  սակայն  հաջորդող  տողերը  մեկանգամ  ևս  գալիս  են  ապացուցելու,  որ  XX  դարասկզբին  ամբողջովին  ձևավորված չէր գեղարվեստական պատկերի գեղագիտական ընկալումը։
 Մանդինյանը համոզմունքով նշում է, որ «բանը փչացնում է» «կանգնեցեք» բառը և անտեսելով բառի փոխաբերական կիրառության հնարավորությունը՝ պարզունակբացատրություններ է տալիս։
1904  թ.  «Լումա»  հանդեսում  տպագրվում  է  Գ.  Ենգիբարյանի  հոդվածը։
Գրախոսը նկատում է, որ երգերը «ինքնուրույն վերաբերմունքի նշան են դեպիժողովրդական բանաստեղծությունը, լեզուն և ոճը, որից նա տաղանդավոր կերպով  օգտվում  է»[8,230],  իսկ  «Սասունցի  Դավթի»  դեպքում  ընդգծում  այն  մեծվարպետությունը, որով նա կերտել է պատմական ժամանակաշրջանի ոգին, ժողովրդի իդեալները և հայացքները. «...Նրա լեզուն պարզ է, մաքուր և քաղցրահնչյուն և հարուստ ժողովրդական լեզվի ձևերով ու ոճերով»[8,238]։
 Թումանյանիոճի պարզությունը նկատում է նաև մեկ այլ հոդվածագիր՝ Հմայակ Համբարյանը։
Ըստ գրախոսի՝ բանաստեղծությունների լեզուն զերծ է խրթնաբանություններից,պերճաբանություններից,  սակայն  պոեմների  դեպքում  արձանագրում  է՝  մյուսբանաստեղծների նման Թումանյանը ևս չունի այն հզոր ու կանոնավոր լեզուն,որ բանաստեղծության անհրաժեշտ զարդն է։
Ինչպես վերևում նկատեցինք, Թումանյանին երբեմն մեղադրում էին բարբառային  բառերի  գործածության  մեջ։
  1910թ.  «Հորիզոնում»  տպագրված  «Մինկատողություն»  հոդվածում  Մ.Ղազարյանը  «Լուսաբեր»  դասագրքում  բարբառային  որոշ  տարրերի  («էդպես»,  «էնպես»)  գործածությունը  համարում  է անընդունելի և կազմողներին առաջարկում փոխարինել դրանք գրական բառերով։
 Իպատասխան մեղադրանքի՝ Թումանյանը ներկայացնում է մի շարք փաստարկումներ՝ արդարացնելու «էս, էդ, էն»-ի կիրառությունը. նախ նշում է հոգեբանական պատճառը, ըստ որի՝ այդ բառերն ավելի հարազատ ու անկեղծ են հնչում։
Ապա  կարևորում  այն,  որ  առավել  ընդունելի  պետք  է  համարել  միլիոնավորմարդկանց  կողմից  գործածվող  «էս,  էդ»-ը,  քան  մի  քանի  հարյուր,  նույնիսկհազար մարդկանց կիրառած «այս, այդ»-ը։
 «Ես ժողովրդից եմ առնում իմ նյութերը և լեզուն ու նրա հետ էլ խոսում»[2,470],-գրում է Թումանյանը։
 Ժամանակիհեռավորութունը թույլ է տալիս մեզ պնդել, որ ժողովրդական բանահյուսությաներկերի  մշակումների  գործում  Թումանյանն  իսկապես  անմրցելի  է։
  Պատահական  չէ,  որ  1912  թ.  «Քաջ  Նազար»-ին  վերաբերող  գրախոսականում  Ն.  Աղբալյանը, անչափ բարձր գնահատելով հեքիաթի գրական մշակումը, ավելորդ է համարում  Թումանյանի  լեզվին  անդրադառնալը՝  գրելով.  «Նա  ինքը  հայ  լեզվիստեղծողներից մեկն է. նա բանաստեղծ է, «ոտից մինչև գլուխ», ինչպես Լիրը՝ թագավոր, այսինքն՝ նա ստեղծում է մեր ազգային բանը, որ խոսք և իմաստ է նշանակում  միանգամայն»  [9]։
  Աղբալյանի  գրախոսականը  անուղղակիորեն  մատնանշում է՝ Թումանյանի մեծագույն հանճարը դրսևորվում է ոչ միայն «ի՞նչ»-ի,այլև «ինչպե՞ս»-ի միջոցով։
Այսպիսով՝ Թումանյանը միանգամայն համոզված էր, որ ինքը քայլում էլեզվի զարգացման բնական ճանապարհով։
 «Ապա փորձեցեք,- ասում է նա,- տանը ձեր երեխաների հետ խոսել էն լեզվով, ինչ լեզվով որ գրում եք և կտեսնեք, որկեղծ  է,  ու կեղծիքից  կզզվեք։
  Մի  գրականություն,  որ  իր  ժողովրդի  համար  անհասկանալի  լինի,  ինչի՞  է  պետք։
  Հո  չենք  գրում,  որ  գրադարաններում  դարսենք...»[4,625]։
  Թումանյանն այն կարծիքին էր, որ գրականության լեզվի կենարար ու զորեղ աղբյուրը կենդանի ժողովրդի խոսքն է։
 Սակայն լեզվի հարցերովմտահոգվողներից ոմանք այլ ուղի էին մատնանշում։
 1910 թ. «Լույս» շաբաթաթերթում տպագրվում է Ա. Մեղրյանի «Մեր մանկական գրականությունը և հայոցլեզուն» հոդվածը, որտեղ հեղինակը մտահոգություն է հայտնում, որ գրողներիցոմանք (Հ. Թումանյան, Ավ. Իսահակյան – Ա.Մ.) իրենց գրվածքներում գործածումեն հայերեն գավառական և օտար բառեր՝ դրանով խաթարելով մայրենիի անաղարտությունը։
  Մեղրյանը  պահանջում  է  գրել  միայն  մաքուր  հայերենով։
  Ծավալված  բանավեճի  ընթացքում  Թումանյանն  ապացուցում  է՝  թե՛  գրական,  թե՛ժողովրդական լեզվում փոխառությունները միշտ եղել են և կլինեն. կյանքը զարգանում է նաև արտաքին ազդեցությունների շնորհիվ, ուստի խուսափել փոխառություններից անհնար է և անիմաստ։
 Փոխառությունը լեզվի զարգացման ուղիներից մեկն է։
 Լեզուն մարդու իմացականության հիմքն է, հաղորդակցման հիմնական միջոցը, ուստի պետք է մատչելի լինի հասարակության յուրաքանչյուրանդամի։
  Այդ  դիրքից  էլ  Թումանյանն  արդարացնում  է  ժողովրդական  լեզվիխոսակցական ձևերի կիրառությունն իր ստեղծագործություններում։
Ինչևէ,  Թումանյանի  արվեստի  արժևորումը  շարունակվում  էր։
  1912  թ.Մոսկվայի «Գարուն» ալմանախում տպագրվում է Պ.Մակինցյանի՝ «Դիմագծեր»մեծածավալ  հոդվածը։
  Գրախոսը  հենց  սկզբից  մատնանշում  է  այն  գիծը,  որըբնորոշում  է  Թումանյանի  գրական  դեմքն ու  գեղարվեստը.  «Իսկապես  որ  նրաոճը, նրա modus dicendi-ն, արտահայտելու եղանակը- բնորոշում է նրա գրականդեմքը։
  Հովհ.  Թումանյանը  ամեն  ինչ  պատմելու  եղանակով  է  արտահայտում,անկախ  նրանից,  թե  ի՛նչն  է  նրա  ստեղծագործության  նյութը՝  բնությունը,  որևէհոգեկան ապրում, թե զրույց...»[1,249]։
 Իսկ պատմել, բնության և հերոսների ներաշխարհն ու զգացմունքները բացել Թումանյանը կարողանում է «իր լեզվի, իրկատարյալ  լեզվի  շնորհիվ»։
  Մանրակրկիտ  ուսումնասիրելով  բանաստեղծիերկերը՝ Մակինցյանը արտահայտում է տարատեսակ,երբեմն իրարամերժ կարծիքներ,  որոնց  մի  մասը  ժամանակի  հեռավորությունից  քննություն  չի  բռնում,սակայն  լեզվի  հարցում  հոդվածագիրը  հիմնականում  դրսևորում  է  անփոփոխդիրքորոշում։
 «Սասունցի Դավիթը» համարելով ամենահաջողված պոեմը՝ Մակինցյանը գրում է. «Հովհ. Թումանյանի հերոսները հայերեն են խոսում, և նրանցլեզուն՝ սահուն, ոճը վճիտ է, և ոչ մի խրթին համեմատություն, ոչ մի մթին պատկեր. անզարդ-հարազատ ժողովրդական լեզու, հստակ ու հնչեղ, որպես լեռնայինարծաթախոս  վտակը»[1,299-300]։
  Ուշագրավ  է՝  նույնպիսի  համեմատությանհանդիպում ենք Ավ. Իսահակյանի՝ «Գիքոր»-ին նվիրված փոքրիկ հոդվածում. «Հ.Թումանյանի լեզուն այնքան վճիտ է և, միևնույն ժամանակ այնքան պատկերավոր՝ նման լեռնային վտակին, որի հատակում շողշողում են նախշուն ավազահատիկները»[7, 131]։
 «Գիքորը» բացառիկ գոհար է համարում նաև Մակինցյանը։
«Եվ որքա՜ն երկի արտաքինը, անպաճույճ լեզուն ու ոճը համապատասխանումեն բովանդակությանը,- գրում է Մակինցյանը՝ նկատի ունենալով վերջին դրվագը, երբ Համբոն, Գիքորի հագուստը ձեռքին, վերադառնում է գյուղ։
- Ոչ մի շախսեյ-վախսեյական բացականչություն, առանց կուրծք ծեծելու, առանց ախ ու վախի,  վայնասունի,  արտաքուստ  հանգիստ  ու  հասարակ  լեզվով  զրուցում  է  բանաստեղծը և՛ հումորիստական, և՛ ողբերգական մոմենտները։
 Բայցևայնպես դաստեղծագործության պրիմիտիվ եղանակ չէ. ոչ միայն մեծ շնորհք ու կիրթ ճաշակ, այլև մեծ աշխատանք է հարկավոր այդօրինակ կատարելության հասնելուհամար»[1,310-311]։
Նույն գրքում «Անցյալի մեծարանք» ուսումնասիրության մեջ հեղինակը՝Դ.Անանունը, փորձում է բացահայտել Թումանյանի բանաստեղծական աշխարհին բնորոշ առանձնահատկությունները՝ արվեստի հմայքի գաղտնիքներից մեկը համարելով նրա խոսքի ուժը և այն վարպետությունը, որ գործադրում է բանաստեղծը երևույթների էությունն ու խորությունն ըմբռնելու և առանց մանվածապատ խոսքերի այն ներկայացնելու։
 «Անպաճույճ, պարզ լեզվով Սարոյի նանըպատմում է գարի գցողին իր երազը,- գրում է Անանունը։
- Թումանյանը ձեր աչքերին  և  հոգուն  մատուցանում  է  իր  անխարդախ  գրչով  քանդակած  պատկերները՝ ձեզ թողնելով նրանց ընդունելու կամ մերժելու»[1,125]։
Թումանյանի մասին հնչած կարծիքների մեջ առանձնանում է Վ. Տերյանի«Հայ գրականության գալիք օրը» զեկուցումը։
 Բարձր գնահատելով Թումանյանին՝ իբրև գեղարվեստագետի և ժողովրդական հոգու իմաստուն ու վսեմ թարգմանի՝ Տերյանը նշում է, որ «նա կանգնած է իր հատուկ ճանապարհի վրա, որ լիէ գեղարվեստական հրաշալիքներով, սակայն նա կմնա իբրև մի ունիկում...»/18,72-73/։
  Տերյանի  այս  միտքը  տարակարծությունների  տեղիք  է  տվել,  մեկնաբանությունները առավելապես կրել են մակերեսային բնույթ և երբեմն ընկալվել ենուղղակիորեն։
  1919թ.  Թումանյանի  50-ամյակին  նվիրված  հոդվածում  Հ.Սուրխաթյանը, սահմանագծելով բանաստեղծի տեղը հայ գրականության մեջ, մերժում է այս կարծիքը։
 Նա արժևորում է ստեղծագործությունների ոչ միայն թեմատիկ-գաղափարական կողմը, որով դաստիարակվում է մատաղ սերունդը, «սովորում հայ լեզուն», այլև «իդեալական պարզության ու հստակության հասցվածգեղարվեստական լեզուն» [13]։
  Տպավորությունն այն է, որ քննադատը, առանցնկատելու 5 տարի առաջ հնչած կարծիքի խորությունը, ժխտում է «ունիկումի»տեսության գաղափարը։
 Վ. Պարտիզունու կարծիքով, ակնարկը վերաբերում էԹումանյանի լեզվին։
 Այն, որ երկու բանաստեղծների լեզվական սկզբունքներըհակասել են միմյանց, հաստատում են նաև ժամանակակիցները։
 Ն.Թումանյանը  պատմում  է, որ  1916թ. հունվարին  Տերյանի մի  այցելությունից հետո  հայրըասել  է  հետևյալը.  «Վահանը  լիրիկ  տրամադրության,  մեղմ  բնավորությանբանաստեղծ  է։
  Նա  չի  օգտվում  ժողովրդական  լեզվի  անհուն  գանձերից։
  Միննասի,  դու  Ախալքալաք  ես  ապրել...  քո  երկրից  խոսի,  քո  ժողովրդի  լեզվով  բանասա, նրա շունչը տուր, նրա ոճը բեր... Ես ոչ մի բանում էնպես համոզված չեմ,ինչպես  լեզվի  խնդրում։
 Ճիշտը  սա  է-  ժողովրդական կենդանի  լեզվով  պետք  էգրել, որ ժողովուրդը կարդա, բան հասկանա»[3,140]։
 Էդ. Ջրբաշյանը ուշագրավմեկնաբանություն է տալիս «ունիկումի» տեսությանը՝ մերժելով այն միակողմանի  բացատրությունը,  որ  Թումանյանի  եզակիության  դրույթը  հանգում  է  միայնլեզվի հարցին։
 Կարծիքի հաստատուն վկայությունը տեսնում ենք զեկուցման IIմասում։
  Խոսելով  Թումանյանի  լեզվի  մասին՝  Տերյանը  նկատում  է՝  առաջինշրջանում  Թումանյանն  ստեղծագործել  է  բարբառով,  սակայն  աստիճանաբարզտել  է,  գնացել  «դեպի  բյուրեղացում՝  պահպանելով  բարբառից  իր  լեզվի  մեջմիայն այն, ինչ չկա գրական լեզվի մեջ, այսինքն՝ կանգնելով ուղիղ ճանապարհիվրա»[18,88]։
  Տերյանը զուգահեռներ է տանում Պուշկինի հետ. «Այսօր Թումանյանը  իր  լեզուն  հասցրել  է  այն  բյուրեղանման  պարզության,  որը  մոտեցնում  էնրան ուղիղ Պուշկինին, և որը նրա գերագույն արժանիքներից մեկը պիտի համարվի»[18,89]։
 Տերյանը անընդունելի ձևեր է համարում բանաստեղծի հռչակավոր «էս»-ն ու «էն»-ը և հույս հայտնում, որ շուտով դրանք էլ իրենց տեղը կզիջեն։
Ակնհայտ է՝ որքան էլ Տերյանը դեմ լիներ բարբառային որոշ ձևերին, միևնույննէ, համոզված մատնանշում է Թումանյանի՝ իբրև հայ ժողովրդի հոգու փայլունթարգմանի, ազգային և համամարդկային արժեքները գիտակցող բանաստեղծիեզակի և անկրկնելի լինելը։
 Պատահական չէ, որ 1919թ. ի թիվս բազմաթիվ այլհոդվածների  «Ալիք»  գրական  ժողովածուում  տպագրված հոդվածում  հեղինակԵ. Տեր-Մարտիրոսյանը նկատում է, որ հայ գրականության մեջ ստեղծվել է միդպրոց, որ, անշուշտ, կարելի է անվանել Թումանյան։
        Այսպիսով՝ ժամանակի գրաքննադատությունը ընդհանուր առմամբ բարձրէ գնահատել Թումանյանի ստեղծագործության լեզուն, ժողովրդական կենդանիլեզվի ու ոգու խոր զգացողությունը և այն բարձր արվեստով գործածելու վարպետությունը, սակայն ամբողջապես չի բացահայտել այն անփոխարինելի դերն ունշանակությունը, որ ունեցել է Թումանյանի լեզուն հատկապես գեղարվեստական լեզվի զարգացման գործում։
 Գրական լեզվի և բարբառային ձևերի միաձուլումը Թումանյանն անում էր միասնաբար, ստեղծագործաբար, հանճարեղ արվեստագետին բնորոշ վարպետությամբ և այն համոզմունքով, որ գրականությունը առանց կենդանի լեզվի իսկական գրականություն չէ. «Լեզուն միայն մի խորհուրդ ու մի իմաստ ունի՝ խոսել հայ մարդու, հայ ժողովրդի սրտին»[2,240]։
 Ասվածի ամենացայտուն ապացույցն այն է, որ հայ գրականության հանճարեղ բանաստեղծների մեջ Թումանյանն այսօր էլ մնում է անմրցելի. ցանկացած թեմանրա գրչի տակ ներկայանում է այնքան պարզ, բայց և այնքան խոր, իմաստունկերպով. դրա գաղտնիքը նախևառաջ նրա պարզ, բոլորի սրտին հասկանալի ուհարազատ լեզուն է։
Գ ր ա կ ա ն ո ւ թ յ ո ւ ն 1.  «Գարուն» գրական-քննադատական ալմանախ, գիրք III, Մոսկվա, 1912, 449 էջ։
2.  Թումանյան Հ., ԵԼԺ, հտ. VI, Երևան, ՀՀ ԳԱԱ հրտ., 1994, 670 էջ։
3.  Թումանյան Ն., Հուշեր և զրույցներ, Երևան, «Լույս» հրտ., 1969, 334 էջ։
4.  Թումանյանը  ժամանակակիցների  հուշերում,  Երևան,  ՀՍՍՀ  ԳԱ  հրտ.,1969,998 էջ։
5.  Թումանյան,  Ուսումնասիրություններ  և  հրապարակումներ,  հտ.  II,  Երևան,ՀՍՍՀ ԳԱ հրտ., 1969, 471 էջ։
6.  Թումանյան, Ուսումնասիրություններ և հրապարակումներ, հտ. V, Երևան, ՀՀԳԱԱ «Գիտություն» հրտ., 1998, 413  էջ։
7.  Իսահակյան Ավ., ԵԺ, հտ. V, Երևան, «Սովետական գրող» հրտ., 1977, 434 էջ։
8.  «Լումա», հմ. 2, Թիֆլիս, 1904, էջ 228-244։
9.  «Հորիզոն», հմ.հմ. 232, 233, Թիֆլիս, 1912։
10. Մելքոնյան Ս.,  Հովհ.  Թումանյանը  և  արևելահայ  գեղարվեստական  գրականության լեզուն, Երևան, «Լույս» հրտ., 1986, 317 էջ։
11. «Մշակ», հմ. 57, Թիֆլիս, 1896։
12. «Մշակ», հմ. 2, Թիֆլիս, 1904։
13.  «Մշակ», հմ. 40, Թիֆլիս, 1919։
14.  «Մուրճ», հմ. 1, Թիֆլիս, 1891, էջ 93-100։
15.  «Մուրճ», հմ. 1, Թիֆլիս, 1904, էջ 169-187։
16.  «Նոր-Դար», հմ. 197, Թիֆլիս, 1890։
17.  «Տարազ», հմ. 16, Թիֆլիս, 1896, էջ 257։
18.  Վահան Տերյան, ԵԺ, հտ. III, Երևան, «Հայաստան» հրտ., 1975, 415 էջ։
Տեղեկություններ հեղինակի մասինԵվա Ժորայի Մնացականյան – բան. գիտ. թեկն., դոցենտ, Խ. Աբովյանի անվան հայկական պետական մանկավարժական համալսարանի Մայրենիի և նրա դասավանդման մեթոդիկայի ամբիոնի դոցենտ, E-mail։
