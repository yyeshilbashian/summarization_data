Տասնամյակներ շարունակ մայրական կաթը համարվում էր ստերիլ, եւ ենթադրվում էր, որ մայրական կաթում գոյություն ունեցող որոշ աճման գործոնների ազդեցությամբ նորածնի աղիներում ձեւավորվում է օգտակար միկրոֆլորա[1-3]։
 Վերջին տարիների հետազոտությունների արդյունքում ցույց է տրվել, որ մայրական կաթը պարունակում է պրոբիոտիկ բակտերիաներ, որոնք ձեւավորում են մանկան աղիքային առողջ միկրոֆլորան։
 2003 թ. երկու հետազոտող խմբերի միմյանցից անկախ հաջողվում է մայրական կաթից անջատել եւ նկարագրել կաթնաթթվային բակտերիաներ [4, 5]։
 Ի տարբերություն այլ օրգանների կայուն միկրոբիոտաների, ինչպիսիք են հեշտոցը եւ աղիները, կրծքագեղձի միկրոբիոտան ժամանակավոր է։
  Առողջ կանանց մոտ այն ձեւավորվում է հղիության վերջին եռամսյակում եւ պահպանվում է մինչեւ լակտացիայի ավարտը [2]։
 Կրծքի կաթում առկա մանրէներով են պայմանավորված մայրական կաթով եւ արհեստական խառնուրդներով սնված երեխաների աղիքային միկրոբիոտաների կազմի կտրուկ տարբերությունները։
  Կան սահմանափակ ուսումնասիրություններ առողջ կանանց կաթում կոմենսալ կամ պոտենցիալ պրոբիոտիկ բակտերիաների վերլուծության վերաբերյալ [1, 3, 4]։
  Նախկինում մեկուսացված մանրէները հիմնականում եղել են ստաֆիլակոկեր, ստրեպտոկոկեր, միկրոկոկեր, լակտոբացիլ265ներ եւ էնտերոկոկեր [1, 2, 6, 7]։
  Սակայն ավելի ուշ հրատարակված աշխատանքներում նշվում է, որ կրծքի կաթը պարունակում է պրոբիոտիկ ներուժ ունեցող տարբեր տեսակի լակտոբացիլներ, լակտոկոկեր եւ այլ կաթնաթթվային բակտերիաներ [3, 8, 9]։
  Այս միկրոօրգանիզմների առկայությունը մայրական կաթում նորածինների աղիքային միկրոֆլորայի գաղութացման հիմնական պայմանն է։
  Այն փաստը, որ առողջ կանանց կրծքի կաթից անջատած նշված բակտերիաները մեկուսացվել են տարբեր երկրներում, վկայում է նրանց տարածվածության մասին։
 Հետեւաբար՝ դրանք պետք է դիտարկել որպես մայրական կաթի եւ կաթնագեղձերի բնականոն միկրոբիոտա, այլ ոչ թե աղտոտվածություն։
 Այսպիսով, մայրական կաթը համարվում է պրոբիոտիկ բակտերիաների աղբյուր [1-3], որը պաշտպանում է նորածիններին զանազան ինֆեկցիոն հիվանդություններից։
  Ցուլց է տրվել, որ եթե հղիության 6 – րդ ամսից սկսած կինը պարբերաբար պերօրալ ընդունի որոշակի պրոբիոտիկ շտամի պատրաստուկ, ապա այն հետագայում հայտնաբերվում է կրծքի կաթում [2, 3]։
 Տվյալ աշխատանքի խնդիրն է ուսումնասիրել մայրական կաթից անջատած բակտերիաների պրոբիոտիկ հատկությունները՝ հետագայում նրանց բժշկության մեջ կիրառելու նպատակով։
 Նյութը եւ մեթոդները։
  Հետազոտության նյութը հայաստանաբնակ կանանց մայրական կաթից մեր կողմից անջատված լակտոբացիլների ( Lactobacilli ) եւ լակտոկոկերի ( Lactococci) շտամներն են, ինչպես նաեւ Escherichia coli MDC 5003 O157։
 H7, Candida albicans MDC 8013 թեստշտամները, որոնք ստացվել են ՀՀ ԳԱԱ «Հայկենսատեխնոլոգիա» ԳԱԿ-ի Մանրէների ավանդադրման կենտրոնից։
 Աշխատանքում օգտագործվել են հետեւյալ միջավայրերը՝ LAPTg ագար եւ արգանակ [10], տրիպտոզ ագար (Ferak Berlin), լիարժեք արգանակ՝ Nutrient broth standart 1 (Serva), Էյկմանի միջավայրը [9] եւ նյութերը՝ մեթիլեն կապույտ, լեղի (Micromaster), Գրամի ներկման հավաքածու (Gram Staining Set, Ghatran, IIR), ջրածնի պերօքսիդ (H 2 O 2 ), օքսիդազային սկավառակներ (HiMedia), յուղազերծ կաթ, L-արգինին (Sigma), NaCl, NaOH, Նեսսլերի լուծույթ եւ ստերջ թղթե սկավառակներ։
 ԿԹԲ շտամների կայունությունը 20%-անոց լեղու, 2.0 – 6.5 % NaCl-ի եւ NaOH-ի տարբեր խտությունների նկատմամբ ուսումնասիրվել են LAPTg արգանակում, արգինինից ամոնիակի անջատումը Նեստլերի լուծույթով, իսկ աճը 0.1% մեթիլեն կապույտում՝ յուղազերծ կաթում։
 Հակամանրէային ակտիվությունը որոշվել է գիշերային կուլտուրաների վերնստվածքային հեղուկներում թրջված թղթե սկավառակների տեղադրումով թեստ-կուլտուրաներով ինոկուլացված տրիպտոզ 266ագարի վրա։
  Հաջորդ օրը՝ թեստ կուլտուրաների ինկուբացումից հետո, չափվել են աճի ճնշման գոտիները։
 Պրոտեոլիտիկ ակտիվությունը որոշվել է կաթնաթթվային բակտերիաների (ԿԹԲ) շտամների վերնստվածքային հեղուկներով թրջված թղթե սկավառակների տեղադրումով Էյկմանի ագարային միջավայրի մակերեսին։
 Անջատված բակտերիաները ներկվել են ըստ Գրամի եւ ուսումնասիրվել ՄԲԻ – 3 լուսային մանրադիտակով ֆազոկոնտրաստի կիրառմամբ։
  Շտամների կատալազային եւ օքսիդազային ակտիվությունները ստուգվել են հայտնի մեթոդներով [1]։
 Արդյունքները եւ դրանց քննարկումը։
  Հայաստանաբնակ կանանց մայրական կաթից անջատված 44 կուլտուրաներից նախնական ուսումնասիրությունների արդյունքում առանձնացվել են Գրամ դրական, կատալազա եւ օքսիդազա բացասական 8 լակտոբացիլներ եւ 10 լակտոկոկեր, որոնց մոտ ուսումնասիրվել են պրոբիոտիկ միկրոօրգանիզմներին բնութագրող աճը հիմնային (9.2) եւ թթվային (pH 2.0) միջավայրերում, կայունությունը կերակրի աղի (NaCl 2.0 -6.5 %) եւ լեղու 20% խտությունների նկատմամբ, ինչպես նաեւ կուլտուրալ եւ ֆերմենտատիվ հատկությունները։
 Լակտոբացիլների կուլտուրալ եւ ֆիզիոլոգիական հատկությունները ներկայացված են (աղ. 1-ում)։
 Աղյուսակ 1 Լակտոբացիլների աճը եւ կայունությունը միջավայրի տարբեր պայմաններում 267Ինչպես երեւում է աղյուսակ 1-ից, 10 0 C–ում աճը բացակայում է լակտոբացիլների երեք կուլտուրայի, 45 0 C եւ 50 0 C ջերմաստիճանների տիրույթում աճում են բոլոր կուլտուրաները բացի 1-ից, 2% NaCl-ի, pH 2 – 9.2ի եւ 20% լեղիով կաթում կայուն են փորձարկված լակտոբացիլների բոլոր շտամները, ինչպես նաեւ արգինինից ամոնիակ առաջացնում են նույնպես բոլոր լակտոբացիլները։
  0.1% մեթիլեն կապույտ պարունակող կաթում աճում է միայն մեկ կուլտուրա, իսկ լակտոբացիլների երկու կուլտուրա զգայուն են 6.5% NaCl-ի հանդեպ։
 Աղյուսակ 2 Լակտոկոկերի աճը եւ կայունությունը միջավայրի տարբեր պայմաններում Աղյուսակ 2-ում ներկայացված են լակտոկոկային շտամների ուսումնասիրության արդյունքները։
  Ինչպես երեւում է ներկայացված տվյալներից, 10 0 C-ում աճում են բոլոր կոկերը, բացառությամբ 4-ի, 45 0 C-ում՝ բոլորը, բացի 1-ից, իսկ 50 0 C-ում աճում է միայն մեկ կոկ։
  Բոլոր լակտոկոկային կուլտուրաները կայուն են 2% NaCl-ի, pH 2 եւ pH 9.2-ի, 20% լեղու նկատմամբ։
  6.5% NaCl-ի միջավայրում չեն աճում 2 կուլտուրա։
  Արգինինից ամոնիակ չեն առաջացնում 4 կուլտուրա։
  0.1% մեթիլեն կապույտ պարունակող կաթում աճում են 3 լակտոկոկային կուլտուրա։
 Անջատված ԿԹԲ-ի մեծամասնության կայունությունը լեղու, բարձր խտության կերակրի աղի եւ pH-ի լայն տիրույթի հանդեպ վկա268յում է աղեստամոքսային համակարգում նրանց կենսունակության պահպանման մասին։
 Պրոբիոտիկներին առաջադրվող կարեւորագույն հատկանիշ է համարվում նրանց բարձր հակաբակտերիալ ակտիվությունը։
 Անջատված լակտոբացիլների եւ լակտոկոկերի շտամների գիշերային կուլտուրաների վերնստվածքային հեղուկների հակամանրէային ակտիվությունն ուսումնասիրվել է E. coli O157։
 H7 եւ C. albicans ախտածին թեստ կուլտուրաների հանդեպ (աղյուսակ 3) ։
 Աղյուսակ 3 Լակտոբացիլների եւ լակտոկոկերի հակամանրէային ակտիվությունը Աղյուսակ 3-ից երեւում է, որ 5 լակտոբացիլային եւ 4 կոկային կուլտուրաներ օժտված են հակաբակտերիալ բարձր ակտիվությամբ։
 Նրանց վերնստվածքային հեղուկները ճնշում են E. coli եւ C. albicans թեստ-շտամների աճը՝ առաջացնելով 14-25 մմ ճնշման գոտիներ։
 Կաթում կաթնաթթվային բակտերիաների բազմացման համար անհրաժեշտ են ամինաթթուներ, որոնց աղբյուրը կաթի կազեինն է։
 ԿԹԲ շտամների պրոտեոլիտիկ ակտիվությամբ է պայմանավորված նրանց կողմից կաթի մակարդման արդյունավետությունը։
  Պրոտեոլիտիկ ակտիվությամբ օժտված շտամների առկայությունը կրծքի կաթում մանկան կողմից մայրական կաթի, ինչպես նաեւ հետագայում մանկական կաթնային խառնուրդների յուրացման գրավականն է։
  Այն իր հերթին կնպաստի կովի կաթի սպիտակուցների ալերգիկ ազդեցությունները նվազեցնելուն։
 Կաթի հիմքով պատրաստած Էյկմանի միջավայրի վրա տեղադրված ԿԹԲ-ի գիշերային կուլտուրաների վերնստվածքային հեղուկներով թաթախված թղթե սկավառակների շուրջ կազեինների պրոտե269ոլիզի արդյունքում առաջացած թափանցիկ գոտիները վկայում են նրանց պրոտեոլիտիկ ակտիվության մասին (աղ. 4)։
 Ինչպես երեւում է աղյուսակից, մայրական կաթից անջատած կուլտուրաներն օժտված են արտահայտված պրոտեոլիտիկ ակտիվությամբ՝ հասնելով մինչեւ 25 մմ-ի։
 Աղյուսակ 4 Լակտոկերի եւ լակտոբացիլների պրոտեոլիտիկ ակտիվությունը Այսպիսով, կատարված աշխատանքի արդյունքում ցույց է տրվել, որ մայրական կաթից անջատված կաթնաթթվային բակտերիաներն օժտված են բարձր հակամանրէային եւ պրոտեոլիտիկ ակտիվությամբ, իսկ նրանց կայունությունն աղի, լեղու եւ pH-ի ծայրահեղ արժեքների նկատմամբ ԿԹԲ-ին ապահովում է նրանց կենսունակությունն աղեստամոքսային համակարգում։
 ։
