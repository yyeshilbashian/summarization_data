Միջսերնդային արդարության հղացքի հայեցակարգման՝ ուշադրության արժանի փորձերից է 19-րդ դարի փիլիսոփայական ամենահայտնի ուղղություններից մեկի՝ օգտապաշտության մոտեցումը։
 Ուտիլիտարիզմը (օգտապաշտություն)՝ որպես արդարության հայեցակարգ, ռացիոնալ արարածի գործողությունները որակում է արդար, երբ դրանք բերում են ընդհանուր բավարարվածության։
  Ավելի մանրամասնելով՝ այս հոսանքի հետեւորդները գտնում են, որ անհատի կամ պետության գործողությունները կարող են համարվել արդար եւ բարոյական միայն ու միայն այն դեպքում, եթե վերջիններս հանգեցնում են համընդհանուր բարիքի կամ հաճույքի բարձրացմանը եւ տառապանքի նվազմանը։
  Սա թերեւս միայն օգտապաշտների դիրքորոշումն է, որն ունի ինչպես իր ուժեղ, այնպես էլ խոցելի կողմերը, սակայն հիմա դրա վրա չէ, որ պետք է սեւեռենք մեր ուշադրությունը։
 529ՓԻԼԻՍՈՓԱՅՈՒԹՅՈՒՆ Ուտիլիտարիստները պնդում են, որ սերունդների միջեւ արդարության կենտրոնական խնդիրը խնայողությունների նորմի սահմանումն է, որը առավելագույնի է հասցնում օգտակարությունը (utility), որը իր հերթին վերաբերում է ինչպես ներկայիս, այնպես էլ ապագա քաղաքացիների բարեկեցությանը։
  Թրեմելն այս առիթով նկատում է՝ քանի որ այն, ինչ խնայվում են (ներդրվում է), չի կարող միաժամանակ սպառվել, եւ քանի որ սպառումը ուտիլիտարիստների կողմից դիտվում է որպես մաքուր բարիք, ապա սոցիալական խնայողությունների մի դրական նորմ, որը առավելագույնի է հասցնում ինչպես ներկա, այնպես էլ ապագա սերունդների միջին օգտակարությունը (average utility), պետք է նվազեցնի ներկայիս սերունդների ծախսերը, այդ թվում՝ ժխտված սպառումը (denied consumption), որը անհատի համար բացասական օգտակարություն է դառնում, հետաձգված սպառումը (delayed consumption) եւ հնարավորության ծախսը (opportunity cost) [8, էջ 8687]։
 Վերը նշվածները պետք է առաջանան այն բավարարվածության մեջ, որը առաջանում է ներկա սերունդի մոտ ապագա սերունդներին արտոնություններ տրամադրելու արդյունքում[5, էջ 107-126]։
  Ասվածից դժվար չէ կռահել ու նույնիսկ ակնհայտ է, որ ուտիլիտարիստների կարծիքով՝ ապագա սերունդների հանդեպ պատասխանատվություն ստանձնելը, նրանց արտոնություններ տրամադրելը պետք է հանգեցնի ներկա սերունդների բավարարվածությանը։
 Սակայն, ասել, որ ուտիլիտարիզմի ներկայացուցիչների՝ միջսերնդային արդարության հղացքի սեփական մեկնաբանությունները չեն ենթարկվում քննադատության, սխալ կլինի։
  Միանգամայն ճիշտ է, որ արդարության օգտապաշտական տեսությունը հիմնականում չի մտահոգվում հասարակության անդամների շրջանում բարեկեցության բաշխմամբ։
  Այս առիթով հետաքրքիր բնորոշմամբ է հանդես գալիս Գոսերիսը. «Կարեւորը բարօրության «կարկանդակի» չափն է, որից հասարակությունը՝ որպես ամբողջություն, կշահի, այլ ոչ թե դրա կտորների հարաբերական չափը, որոնք բաժին կհասնեն հասարակության յուրաքանչյուր անդամի»[3]։
  Հետեւաբար՝ մի քանի մարդկանց ամբողջական բարեկեցությունը զոհաբերելը, ինչը հնարավորություն է տալիս առավելագույնի հասցնել հասարակության բարեկեցությունը որպես ամբողջություն, հատուկ հանգամանքներում կարող է օգտապաշտների կողմից պաշտպանված քաղաքականություն լինել։
  Ըստ այդմ՝ զարմանալի 530ՓԻԼԻՍՈՓԱՅՈՒԹՅՈՒՆ չէ օգտապաշտական մոտեցման քննադատության ենթարկվելը, քանի որ, ինչպես շատերն են նշում, միջսերնդային արդարության խնդրին վերաբերող օգտապաշտական մոտեցումը ավելի մեծ հավանականություն ունի զոհաբերական, ծայրահեղ հետեւանքների հանգեցնելու, քան արդարության մեկ ուրիշ տեսություն։
 Ռոլսը եւս, դեմ գնալով միջսերնդային արդարության ուտիլիտարիստական մեկնաբանությանը, պնդում է, որ դասական օգտապաշտությունը (ուտիլիտարիզմ) սխալ ուղղությամբ է տանում սերունդների միջեւ արդարությանը վերաբերող հարցերը՝ պատճառաբանելով, որ եթե մենք ընդունում ենք բնակչության թիվը որպես փոփոխական եւ ենթադրում ենք կապիտալի բարձր սահմանային արտադրողականություն, ինչպես նաեւ շատ հեռավոր ժամանակային հորիզոն, ապա ընդհանուր օգտակարության բարձրացումը կարող է հանգեցնել կուտակման հսկայական ավելորդությունների։
  Ուտիլիտարիզմն այս պարագայում կարող է ծանր զոհաբերություններ պահանջել ավելի վատթար վիճակում գտնվող սերունդներից՝ հօգուտ հետագայում այս ամենի արդյունքում ավելի բարեկեցիկ կյանք ունեցողներին[6, էջ 253]։
  Հետեւաբար՝ուտիլիտարիզմը, ըստ Ռոլսի, բավական ծայրահեղական է, որից եւ պետք է խուսափել։
 Խոսելով միջսերնդային արդարության հղացքի օգտապաշտական բնորոշման մասին՝ հարկ է մասնավորեցնել խնդրի ուսումնասիրությունն ու անդրադառնալ միջին օգտապաշտական (average utilitarianism) եւ լրիվ օգտապաշտական (total utilitarianism) մոտեցումների տարբերություններին։
  Ըստ միջին օգտապաշտության՝ հասարակության օգտակարությունը (utility) հավասար է դրա անդամների անհատական օգտակարության միջինին։
  Այսինքն՝ այս դեպքում հասարակության ամբողջական ուրախությունը/հաճույքը բաժանված է՝ ըստ դրա անդամների քանակի։
  Մինչդեռ լրիվ օգտապաշտությունը սահմանում է, որ հասարակության օգտակարությունը հավասար է դրա անդամների անհատական օգտակարության հանրագումարին։
 Պետք է հաշվի առնել, որ այս երկու մոտեցումները հանգեցնում են արմատապես տարբեր եզրակացությունների՝ կապված բնակչության հնարավոր քաղաքականության հետ (possible population policy)։
  Լրիվ օգտապաշտության կողմնակիցների նախընտրելի բարոյական ռազմավարությունը բավականին պարզ է. քանի դեռ յուրաքանչյուր ավելա531ՓԻԼԻՍՈՓԱՅՈՒԹՅՈՒՆ ցող անհատ նպաստում է ընդհանուր օգտակարությանը, համաշխարհային բնակչությունը պետք է շարունակի աճել։
  Նույնիսկ եթե երկրի վրա արդեն 500 միլիարդ մարդ լիներ, լրիվ օգտապաշտական մոտեցումը կնպաստեր հետագա աճին, եթե յուրաքանչյուր ավելացող մարդ իր կյանքը համարում է ապրելու արժանի։
  Ոչ բարոյական կլիներ ծնունդ տալ այնպիսի մարդկանց, ովքեր իրենց կյանքը ապրելու արժանի չեն համարում [2, էջ 163-171]։
  Այս տեսակետն իր հերթին հանգեցնում է, այսպես կոչված, Զուտ Լրացման Պարադոքսի (Mere Addition Paradox), որին անգլիացի մտածող Դերեք Փարֆիթը տալիս է Հակասող Եզրակացության (Repugnant Conclusion) անունը։
  «Ցանկացած բնակչության համար, որը բաղկացած է առնվազն տասը միլիարդ մարդուց, որոնցից բոլորն ունեն կյանքի շատ բարձր որակ, պետք է լինի մի շատ ավելի մեծ, երեւակայական բնակչություն, որի գոյությունը, եթե այլ բաներ հավասար լինեն, ավելի լավ կլիներ, չնայած նրան, որ դրա անդամների կյանքը հազիվ թե ապրելու արժանի է»,- գրում է Փարֆիթը[4, էջ 388]։
  Փարֆիթյան Հակասող Եզրակացությունը էթիկայի բնագավառում մատնանշում ու կոնկրետացնում է մի խնդիր, որը հայտնի է որպես բնակչության էթիկա (population ethics) [1]։
  Եզրակացությունը հակասող է, քանի որ մենք ինտուիտիվ կերպով հավատում ենք, որ ավելի լավ կլիներ, եթե ավելի քիչ մարդիկ լինեին, բայց երջանկության ավելի բարձր մակարդակի վրա։
  Համաձայն այս եզրակացության, այնուամենայնիվ՝ հակառակն է ճիշտ. գործում է «ինչքան շատ մարդ, այնքան ավելի լավ» սկզբունքը՝ մեկ վերապահումով, այն է՝ եթե մարդիկ իրենց կյանքը համարում են առնվազն մի քիչ ապրելու արժանի։
  Եթե փորձենք հարցին փոքր-ինչ մաթեմատիկական տեսնակյունից նայել, ապա կնշենք, որ մարդկանց թիվը կարող է անսահմանորեն աճել, մինչդեռ յուրաքանչյուր անհատի երջանկությունը կամ օգտակարությունը կարող է ասիմպտոտիկ կերպով հասնել մի շատ փոքր քանակի (բայց ոչ զրոյական), ինչը խորհրդանշում է գոյատեւման նվազագույնը[7, էջ 161]։
 Համաձայն այս տեսակետի՝ ոչ թե երջանկությունն ինքնին, այլ երջանիկ մարդիկ են սոցիալական նպատակը։
  Փարֆիթը ամփոփելով նշում է, որ երջանկության քանակն ավելացնելու երկու եղանակներից՝ մարդկանց երջանկացնելուց եւ երջանիկ մարդ ստեղծելուց, միայն առաջինն է մարդկանց համար լավ, քանի որ հենց այս մասն է վերաբերում մարդ532ՓԻԼԻՍՈՓԱՅՈՒԹՅՈՒՆ կանց համար լավին կամ վատին, երջանկության ավելացման երկրորդ ճանապարհը, ըստ նրա, բարոյապես չեզոք է։
 Այսպիսով՝ ուտիլիտարիզմը միջսերնդային արդարության հարցը դիտարկում է՝ ելնելով ընդհանուրի շահերից, նպատակ ունենալով մաքսիմալի հասցնել հասարակության բարեկեցությունը։
  Այս պարագայում, բնականաբար, անհատի բարեկեցությունը մղվում է երկրորդական պլան, ինչն էլ առիթ է տալիս ազատականներին (լիբերալներ) չհամաձայնելու ուտիլիտարիստական այս տեսակետի հետ, որը կարծես համայնքապաշտական (կոմունիտարիստական) պատկեր է գծում։
  Օգտապաշտական հոսանքը նաեւ հստակ սահման չի դնում ապագա սերունդների համար խնայողություններ անելու հարցում՝ հետեւապես ստեղծելով ծայրահեղ ու անդառնալի իրավիճակում հայտնվելու մշտական վախ։
  Անդրադառնալով միջին օգտապաշտական եւ լրիվ օգտապաշտական մոտեցումենրին՝ պարզ է դառնում, որ լրիվ օգտապաշտական մոտեցումը հանգեցնում է պարզապես ավելացման պարադոքսին, ըստ որի՝ բնակչությունը պետք է շարունակի աճել, քանի դեռ ամեն մի ավելացող անհատ նպաստում է ընդհանուր օգտակարությանը կամ ունի օգտակարության նվազագույն մակարդակ։
 ։
