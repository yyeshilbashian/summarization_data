Հայտնի է, որ բնակչությունն ուսումնասիրող գիտությունները հիմնականում ձևավորվել են կապիտալիստական արտադրահարաբերությունների զարգացման  սկզբնական  ժամանակափուլում,  այսինքն`  XVIIդ.  սկզբին։
  Եվրոպական  գաղութատեր  պետությունների  իշխանություններին  առավել  հետաքրքրում էր անդրօվկիանոսյան տիրույթների հարստությանը և աշխատուժին տիրանալը, իսկ դրա համար անհրաժեշտ էր էթնիկական կազմի, մշակույթի, զբաղվածության, հասարակական և արտադրական հարաբերությունների գերազանցիմացություն։
 Գաղութատիրական քաղաքականությամբ էին պայմանավորվածնաև ազգաբանական և մարդաբանական գիտությունների ձևավորումը և զարգացումը։
 Ելնելով գաղութացման տրամաբանությունից՝ XIXդ. Ռուսաստանի ևեվրոպական համալսարաններում դասավանդվել է ազգաբանություն կամ ազգագրություն առարկան։
 Դասընթացում տրվել են աշխարհի էթնոսների տեղաբաշխումը,  վերարտադրությունը,  զբաղվածությունը,  բացահայտել  է  էթնոմշակութային և լեզվական զարգացման ընթացքը։
 Ռուսաստանի, Ֆրանսիայի, Գերմանիայի, Անգլիայի և ԱՄՆ-ի տնտեսական, քաղաքական և գիտական հետաքրքրություններից  ելնելով՝  ազգաբանական  գիտությունների  հետազոտությանմեթոդաբանությունը տարբեր է եղել, որովհետև ի տարբերություն Ռուսաստանի` Անգլիայի և Ֆրանսիայի գաղութները ցրված էին և գտնվում էին անդրօվկիանոսյան տարածքներում։
 Այդպիսի իրապայմաններում Մեծ Բրիտանիայից գաղութները վերահսկելու համար պահանջվում էին ավելի մեծ ջանքեր, իսկ դրանհասնելու  գլխավոր  նախապայմաններից  մեկն  էր  գաղութներում  բնակվող  էթնոսների  մասին  գերազանց  իմացություն։
  Հայտնի  «Բաժանի՛ր  և  տիրի՛ր»  աշխարհաքաղաքական  դրույթի  կիրառումը  հնարավորություն  տվեց  բրիտանական կառավարությանը իշխելու իրեն ենթակա գաղութներում բնակվող էթնոսներին։
Էթնոաշխարհագրությունը,  գիտությունների  համակարգում  զբաղեցնելով սահմանային դիրք, ուսումնասիրում է աշխարհի, տարածաշրջանների, պետությունների և բնակավայրերի էթնիկական հանրությունների վերարտադրությունը,  տեղաբաշխումը,  տարաբնակեցումը,  տեղաշարժերը  և  կազմը։
  Ազգաբանական  գիտությունների  ձևավորման  և  զարգացման  միակ  միջավայրը  համալսարաններն  ու  կրթական  այլ  հաստատություններն  էին։
  Ի  սկզբանե  զարգացում  ստացավ  ազգաբանությունը  կամ  ազգագրությունը։
  XVII-XVIIIդդ.  ազգաբանություն առարկան դասավանդել են եվրոպական հայտնի՝ Սորբոնի, Բոլոնիայի, Բեռլինի, Օքսֆորդի և այլ համալսարաններում։
 Ազգաբանություն տերմինը գիտական շրջանառության մեջ առաջինը մտցրել է ֆրանսիացի գիտնական Ժան Ժակ Ամպերը «De l’histoire de la poésie» (1830թ.) մենագրությունում [7,էջ 5]։
 Զարգացման սկզբնական փուլում էթնոաշխարհագրությունը ձևավորվել էազգաբանական  գիտությունների  համակարգում։
  Ի  տարբերություն  ազգաբանության  և  ազգագրության՝  էթնոաշխարհագրությունն  ավելի  ուշ է  ձևավորվել։
Գիտնականների մի խումբ էթնոաշխարհագրությունը համարում է ազգագրության  ճյուղ  [9],  իսկ  մյուսները`  աշխարհագրության  [10]։
  Մասնագետների  երրորդ խումբը էթնոաշխարհագրությունը համարում է գիտության սահմանայինճյուղ,  որը  ձևավորվել  է  ազգագրության,  ժողովրդագրության  և  բնակչությանաշխարհագրության հանգույցում [6, էջ 13] ։
Էթնոաշխարհագրությունը՝ որպես գիտության ինքնուրույն ճյուղ, կապված  է  ազգաբանության,  ազգագրության,  էկոլոգիայի,  հոգեբանության,  սոցիոլոգիայի, ժողովրդագրության, բնակչության աշխարհագրության և այլ գիտականճյուղերի  հետ։
  Դրանցից  է  էթնիկական  մարդաբանությունը,  որը  ուսումնասիրում  է  էթնոսների  մարդաբանական  կամ  ֆիզիկական  զարգացումը  և  էթնոծագումնաբանական  հարցերը։
  Անգլիայում  և  ԱՄՆ-ում  XIXդ.  դարի  վերջին  ևXXդ.  սկզբին  ձևավորվում  է  ֆիզիկական  և  մշակութային  մարդաբանությունը։
Այն ուսումնասիրում է մշակույթի այն բնագավառները, որոնք մարդկային հանրության ֆիզիկական և հոգևոր գործունեության արդյունք են։
 Այսինքն՝ գիտության այդ ճյուղերի ուսումնասիրության օբյեկտը մարդն է` իր կենսաբանականև  հասարակական  հատկանիշներով  հանդերձ  [1,  էջ  12]։
 Էթնոաշխարհագրության հետ սերտ կապի մեջ գտնվող էթնոսոցիոլոգիան ուսումնասիրում է էթնիկական հանրությունների զարգացման և գործունեության սոցիալական խնդիրները։
 Ուշադրություն է դարձնում էթնոսների ինքնությանը, ինքնակազմակերպմանը և միջէթնիկական փոխհարաբերություններին։
 Ազգաբանությունը գիտություն է, որն ուսումնասիրում է էթնոսների ծագումը (էթնոգենեզ), պատմականէվոլյուցիան  (էթնիկական  պատմություն),  էթնիկական  ընդհանրությունները  ևտարբերությունները,  ինչպես  նաև  էթնիկական  գործընթացները  պատմականտարբեր ժամանակաշրջաններում, իսկ էթնոաշխարհագրությունն ուսումնասիրում է էթնիկական հանրությունների վերարտադրությունը, կազմը, տեղաշարժերը  և  տարաբնակեցումը։
  Ինչպես  ազգաբանության,  այնպես  էլ  էթնոաշխարհագրության ուսումնասիրության օբյեկտն էթնոսներն են։
 Աշխարհի էթնոսներնուսումնասիրող գիտություններն ուշադրություն են դարձնում.•  էթնիկական հանրությունների ինքնագիտակցությանը։
 Դրանով զբաղվում էէթնոսոցիոլոգիան։
•  Էթնոմշակութաբանությունն  ուսումնասիրում  է  էթնոսների  ավանդական  ևժամանակակից մշակույթը, կենցաղը, սովորույթները։
•  էթնոսների  լեզուները  և  բարբառներն  ուսումնասիրում  է էթնոլեզվաբանությունը։
•  Էթնոաշխարհագրության ուղղություններից էթնոժողովրդագրությունն  ուսումնասիրում է էթնոսների  վերարտադրությունը,  ժողովրդագրական իրապայմանները, ամուսնությունները և ընտանեկան կազմը։
•  էթնոսների  հոգեկերտվածքը,  բնավորությունը,  հոգեբանությունը  ուսումնասիրում է էթնոհոգեբանությունը։
•  Սոցիալական մարդաբանությունը  ուսումնասիրում  է  էթնոսների  և  ռասաների սոցիալական կազմը և կառուցվածքը։
Բացի  էթնոժողովրդագրությունից,  էթնոաշխարհագրության  ուղղություններն են էթնոտոպոնոմիկան (ուսումնասիրում է էթնոնիմները), էթնոէկոլոգիան, էթնոքաղաքական աշխարհագրությունը։
  Էթնոէկոլոգիան  զբաղվում  էտարբեր էթնիկական խմբերի, ապրելու միջավայրի որակի և բնօգտագործմանուսումնասիրությամբ։
  Էթնոքաղաքական  աշխարհագրությունն  ուսումնասիրում  է  տարբեր  էթնիկական  հանրությունների  հասարակական,  քաղաքականկյանքը։
Էթնոաշխարհագրությունն առավել սերտ կապերի մեջ է գտնվում ազգագրության հետ։
 Ազգագրությունն (ֆրանս. ethnographie, հունարեն՝ հուն.έθνος—
ազգ  +  yράφω—գրում  եմ)  ուսումնասիրում  է  էթնոսների  նյութական  և  հոգևորմշակույթը։
 Արևմտյան գիտական շրջանակներում ազգագրության հետ մեկտեղգործածվում է նաև «ազգաբանություն» տերմինը։
 Ռուսական գիտական գրականությունում  «ազգագրության»  հոմանիշ  երբեմն  կիրառվել  է «ժողովրդաբանություն»  («народоведение»)  տերմինը։
  Անգլո-սաքսոնական  երկրներում  ազգագրությունը դասվում է մարդաբանական գիտությունների շարքում և կոչվում է«մշակութային մարդաբանություն»՝ «cultural anthropology»։
  Գերմանացիներնօգտագործում են «ժողովրդագիտություն» (volkerkunde) եզրույթը։
Էթնոաշխարհագրություն  տերմինն  առաջին  անգամ  գիտական  շրջանառության մեջ է մտցրել բոլշևիկ հեղափոխական, ազգագրագետ և լեզվաբանՎ. Բոգորազ-Տանը։
 Նրա հայտնի մենագրություններից է «Роспространение культуры на земле. Основы этнодемографии»  (1928),  որտեղ  առաջին  անգամ  կատարվեց էթնոաշխարհագրական շրջանացումը։
 1930-ական թվականներին նադասավանդել է Լենինգրադի (այժմ՝ Սանկտ Պետերբուրգ) պետական համալսարանի  ազգագրության  բաժնում։
  Արժե  հիշատակել,  որ  Սանկտ  Պետերբուրգիհամալսարանի  ֆիզիկամաթեմատիկական  ֆակուլտետի  մարդաբանության  ևազգագրության ամբիոնը բացվել է 1887թ. Է. Պետիի գլխավորությամբ։
 Էթնոաշխարհագրական  ուսումնասիրություններ  իրականացվում  են  կրթական  և  գիտական  հաստատություններում  տարբեր  գիտական  հիմնադրամների  կողմից,պետական  գիտական  հաստատություններում,  գիտահասարակական  կազմակերպություններում։
  Էթնոաշխարհագրական  ուսումնասիրության  հետազոտության կարևոր մեթոդներից է սկզբնաղբյուրներից օգտվելը, մասնավորապես19-րդ  դարի  ռուսական  կայսրությունում  անցկացված  բնակչության  հաշվառումները և մարդահամարները, որոնց հիմնական մասը բաժին է ընկնում 20-րդդարին։
  Առաջինն  այդ  մեթոդից  օգտվել  է  ռուսական  աշխարհագրական  ընկերության ղեկավար Պ.Պ. Սեմյոնով Տյան Շյանսկին։
Էթնոաշխարհագրական  հետազոտությունների  ժամանակ  օգտվում  ենսկզբնաղբյուրներից, բանահավաքչական և հնագիտական նյութերից, գիտականգրականությունից,  մենագրություններից,  հոդվածներից,  դաշտային  էթնոաշխարհագրական  նյութերից,  պաշտոնական,  վիճակագրական,  բնակչությանհաշվառման  և  մարդահամարների  տվյալներից։
  Էթնոաշխարհագրական  ուսումնասիրություններում  օգտվում  են  համագիտական`  մասնակի  և  հատուկմեթոդներից։
  Համընդհանուր  մեթոդներից  կիրառում  են`  քարտեզագրականը,պատմականը, համեմատավերլուծականը, վիճակագրականը և այլն, իսկ մասնակի մեթոդներից՝ էթնոաշխարհագրական հարցման, զրույցի և մշտադիտարկման մեթոդները։
Էթնոաշխարհագրությունում առանձնակի տեղ է զբաղեցնում դաշտայինհետազոտությունը։
 Այդ մեթոդը հնարավորություն է տալիս գիտնականին տեղեկություններ հավաքելու էթնոսների հոգևոր և նյութական մշակույթի, վերարտադրության,  տեղաշարժերի,  տարաբնակեցման  մասին։
  Էթնոաշխարհագրական հետազոտության մեթոդների կառուցվածքը ներկայացված է գծապատկեր1-ում։
Էթնոաշխարհագրության հետազոտության մեթոդների կառուցվածքը։
Գծապատկեր 1էթնոաշխարհագրության հետազոտմանմեթոդները
բանահավաքչություն,սկզբնաղբյուրներից օգտվել
համեմատական մեթոդ
հնագիտականնյութեր
վիճակագրականմեթոդ
կառուցվածքային,համակարգային,քարտեզագրական
Կապիտալիզմի  զարգացման  պայմաններում  եվրոպական  երկրներիցԳերմանիայում դրվեց ազգաբանական և էթնոաշխարհագրական ուսումնասիրությունների մեթոդաբանական գիտական հենքը։
 Դրանում մեծ է եղել Ֆ. Հեգելի(1770-1831թթ.) «բացարձակ իդեալիզմի» կամ «օբյեկտիվ իդեալիզմի» փիլիսոփայական  ուսմունքը,  որտեղ  ընդունվել  է  ոգու  կամ  իդեայի՝  գաղափարի  առաջնայնությունը  և  մատերիայի  երկրորդայնությունը  [2,  էջ  444]։
  Էթնոաշխարհագրությունը  Գերմանիայում  զարգացել  է  ժողովրդագիտական  գիտությունների համակարգում։
 Ժողովրդագիտության հիմնադիրներից և դիֆուզիոնիզմիտեսաբաններից  մեկը  Ֆ.  Ռատցելն  է  (1844-1904թթ.)։
  Նրա  հայտնի  մենագրություններից է «Ժողովրդագիտությունը» աշխատությունը։
 Նա եղել է ազգայնական  գաղափարների  կրող`  «Պանգերմանական  միություն»  կուսակցությանանդամ  և  1880-ական  թվականներից  աշխարհագրություն  առարկան  դասավանդել է Մյունխենի պետական համալսարանում [3, էջ 504]։
Ֆրանսիայում  ազգաբանությունն  ի  սկզբանե  անվանել  են  ազգագրություն։
 Ֆրանսիական ազգագրական և էթնոաշխարհագրական ուսումնասիրությունների առանցքը կազմել է գաղութացված երկրների բնակչության ավանդական զբաղմունքի, էթնիկական կազմի և կառուցվածքի, միջէթնիկական հարաբերությունների  ուսումնասիրությունը։
  Փարիզյան  ազգաբանական  ընկերությունը  1839թ.  ազգագրությունը  հաստատեց  որպես  գիտության  ինքնուրույնճյուղ, իսկ XXդ. սկզբին վերանվանեց ազգաբանություն։
 Ազգագրություն առարկան դասավանդվել է Ֆրանսիայի համալսարանների գրեթե բոլոր հասարակագիտական բաժիններում։
Անգլիայում էթնոսների մասին գիտությունները ձևավորվել և զարգացելեն  մարդաբանական  գիտությունների  համակարգում։
  Անգլիական  մարդաբանական դպրոցն ուսումնասիրել է գաղութացված երկրների բնակչության էթնոժողովրդագրական  և  էթնոաշխարհագրական  գործընթացները։
  Մարդաբանություն  գիտության  համակարգում  է  ձևավորվել  նաև  «սոցիալական մարդաբանություն» գիտական ուղղությունը, ինչը նույն ազգաբանությունն է։
 Մարդաբանությունը՝ որպես գիտություն, ձևավորվել XIX դ. կեսին։
 Մարդաբանությանհիմնադիրներից է Պ. Բրոկան։
 Նա 1860-70-ական թվականներին դասավանդել էՍորբոնի համալսարանի բժշկական ֆակուլտետում։
 1858թ.-ին հիմնել է Փարիզիմարդաբանական  ընկերությունը,  իսկ  1868թ.-ին`  մարդաբանական  ուսումնասիրությունների լաբորատորիան, 1875թ.-ին՝ մարդաբանության դպրոցը։
 Մարդաբանական  նմանատիպ  հաստատություններ  հիմնվեցին  Լոնդոնում  (1863),Մոսկվայում (1864), Մադրիդում (1865), Բեռլինում և այլուր։
 XIX դ. Արևմուտքումառաջացան մի շարք ուղղություններ, որոնք փորձում էին հիմնավորել ռասաների անիրավահավասարության գաղափարը։
ԱՄՆ-ում ազգաբանությունը կոչվել է «ֆիզիկական մարդաբանություն» ևհամարվել  է  մարդաբանություն  գիտության  ուղղություններից  մեկը։
  Ֆիզիկական  մարդաբանությունն  ուսումնասիրում  է  էթնոսների  ռասայական  կազմը,տեղաբաշխումը  և  հատկանիշները։
  Ֆիզիկական  մարդաբանության  ուղղություններից է էթնիկական մարդաբանությունը [8, էջ 350]։
 Այդ առարկան դասավանդում են ԱՄՆ-ի և եվրպական երկրների բուհերի բժշկության, պատմությանև բնագիտաաշխարհագրության ֆակուլտետներում։
 XXդ. երկրորդ կեսին մարդաբանություն  գիտությունում  ակտիվացան  աշխարհի  էթնիկական  հանրությունների  մշակույթի  ուսումնասիրությունները,  ինչի  արդյունքում  ձևավորվեց«մշակութային մարդաբանություն» գիտական ճյուղը։
Ռուսաստանում  էթնոսների  գիտական  ուսումնասիրությամբ  սկսել  ենզբաղվել XVIIIդ. երկրորդ կեսից։
 XIXդ. առաջին կեսին ռուս գիտնականներ Կ.Մ.Բէրը,  Ն.Ն.  Նադեժդինը,  Կ.Դ.  Կավելինը  մշակեցին  ռուսական  ազգագրությանզարգացման հայեցակարգը, որտեղ առավել ուշադրություն է դարձվել աշխարհի  էթնիկական  հանրությունների  կազմի  և  մշակույթի  ուսումնասիրությանը։
Ռուսական  ազգաբանական  դպրոցի  հիմնադիրներն  են  Ն.Ն.  Միկլուխո-Մակլայը և Դ.Անուչինը։
ԽՍՀՄ-ում  ազգագրություն  գիտությունը  խիստ  գաղափարականացածէր,  և  հիմնականում  ուշադրություն  էր  դարձվում  աշխարհի  էթնիկական  հանրությունների  դասակարգային  կառուցվածքին  և  միջէթնիկական  դասակարգային  հարաբերություններին։
  Խորհրդային  գիտական  կյանքում ամրապնդվեցին  աշխարհագրության  և  ազգաբանության  կապերը,  որպես  հետևանք  1920ական  թվականներին  ձևավորվեց  էթնոաշխարհագրություն  գիտական  ճյուղը,որը գտնվում է ազգագրության և բնակչության աշխարհագրության հանգույցում։
Էթնոաշխարհագրական հետազոտությունների մեթոդաբանությունում առանցքային տեղ են զբաղեցրել Յու. Բրոմլեյի (դուալիստական) և Լ. Գումիլյովի (էթնոգենեզի) կողմից առաջ քաշված տեսությունները։
 Խորհրդային էթնոաշխարհագրության  զարգացման  վրա  որոշակի  ազդեցություն  են  ունեցել  նաև  մարդաբանական  ուսումնասիրությունները։
  1919-ին  Մոսկվայի  համալսարանին  կիցհիմնվեց  մարդաբանության  ամբիոնը,  1922-ին՝  մարդաբանության  ինստիտուտը։
 Խորհրդային մարդաբանությանը բնորոշ էին պլանավորված աշխատանքները  և  միասնական  մեթոդների  մշակումը։
  Խորհրդային  մարդաբանության  ևէթնոաշխարհագրության զարգացման մեջ մեծ ներդրում են ունեցել Դ. Ն. Անուչինը, Վ. Վ. Բունակը, Գ. Ֆ. Դեբեցը, Վ. Վ. Գինզբուրգը, Մ. Գ. Լեյինը, Մ. Ֆ. Նեստուրխը, Վ. Պ. Ալեքսենը, Վ. Բոգորաստանը, Յու. Բրոմլեյը, Լ. Գումիլյովը և այլք։
Էթնոաշխարհագրական և ազգաբանական ուսումնասիրություններ են կատարվել Մոսկվայի Լոմոնոսովի անվան համալսարանին կից Դ. Ն. Անուչինի անվանմարդաբանության ինստիտուտում, միութենական հանրապետությունների գիտությունների  ակադեմիայում,  Լենինգրադի,  Կիևի,  Թբիլիսիի,  Տարտուի  և  այլքաղաքների համալսարաններում։
Արդի  աշխարհի  գլոբալացումը  և  միասնականացման  գործընթացներընպաստում են էթնոաշխարհագրական ուսումնասիրությունների ակտիվացմանը։
 Այդ առումով կարևորվում է բարձրագույն ուսումնական հաստատություններում էթնոաշխարհագրություն առարկայի դասավանդումը։
 Էթնոաշխարհագրություն առարկայի դասավանդմանը նպաստելու համար հրատարակվում ենբազմաթիվ  ուսումնամեթոդական  ձեռնարկներ։
  Ժամանակակից  էթնոաշխարհագրական  հայտնի  ուսումնամեթոդական  ձեռնարկներից  է  Ա.  Ն.  Ասաուլի  ևուրիշների «Этногеографические факторы глобализации и регионализации мира»(С.  Петербург,  2010г.)  աշխատությունը։
  Այդ  ձեռնարկում  ուշադրություն  էդարձվել  բնակչության՝  աշխարհում  և  տարածաշրջաններում  տեղի  ունեցողէթնոաշխարհագրական  գործընթացների  փոփոխությանը  և  դրանց  ազդեցությանը  տարածաշրջանային  և  գլոբալ  էթնոժողովրդագրական  քաղաքականության կիրառման վրա։
 Առանձնակի տեղ է հատկացված աշխարհի բնակչությանէթնոժողովրդագրական քանակական և որակական փոփոխություններին, միջէթնիկական  հակամարտություններին։
  Ռուսաստանի  բուհերում  դասավանդվող Ա. Ն. Յամսկովի «Этногеография и география религий» (2008թ.), և Ն.Վ. Ալպատովի, «Этногеография и география религий» (2008թ.) ուսումնամեթոդականձեռնարկները, որտեղ ուշադրություն է դարձվում աշխարհի բնակչության ազգային  կազմի  և  կառուցվածքի  փոփոխությանը։
  Արժե  հիշատակել,  որ  մինչև1991թ. ԽՍՀՄ, այդ թվում և Հայկական ԽՍՀ բուհերում էթնոաշխարհագրությունառարկան չի դասավանդվել [4, էջ 3]։
 Էթնոաշխարհագրության և էթնոժողովրդագրության տեսական հիմնախնդիրներին են անդրադարձել Ս. Ի. Բրուկը, Վ.Ի. Կոզլովը, Վ. Ի. Լեվինը և այլք։
 Ռուսաստանում 2009թ. հրատարակվել է Ե. Եկեևայի  «Этногеография»  [5,  էջ  6],  իսկ  2005թ.  Ա.  Լոբշանիձեի  և  ուրիշների«Этногеография и география релегии» ուսումնամեթոդական ձեռնարկները։
Այժմ աղյուսակով ներկայացնենք Ռուսաստանի Դաշնության բուհերումէթնոաշխարհագրություն  առարկայի  դասավանդման  ուսումնամեթոդականծրագրերը։
  Էթնոաշխարհագրություն  առարկան  դասավանդվում  է  հիմնականում աշխարհագրության ֆակուլտետներում։
 Այսպես Կազանի (Մերձվոլգյան)պետական  դաշնային  համալսարանի  «Հյուրանոցային  գործ»  բաժնում  դասավանդվում  է  «Ազգաբանություն  և  էթնոաշխարհագրություն»  առարկան։
  Աղյուսակ  2-ից  երևում  է,  որ  բուհերում  դասավանդվող  էթնոաշխարհագրություննուղեկցվում  է  կրոնի  աշխարհագրության  հետ։
  Դասընթացների  բովանդակությունը,  կոմպետենցիաները,  հետազոտման  մեթոդները  գրեթե  իրարից  չենտարբերվում։
Հայաստանում  էթնոաշխարհագրությունը  և  էթնոժողովրդագրությունըզարգացել են հիմնականում ռուսական և խորհրդային էթնոաշխարհագրականդպրոցների  համակարգում։
  Առաջին  մարդաբանական  և  էթնոաշխարհագրական  հետազոտությունները  մեր  հանրապետությունում  կատարվել  են  XIXդ.երկրորդ  կեսին  և  XX  սկզբին։
  Առաջինը  հայ  մարդաբանության  խնդիրներովզբաղվել է Աս. Ալթունյանը (Շանտրի հետ)՝ 1882թ. և 1884թ.-ին կատարելով չափագրություններ, որոնց արդյունքները 1907-ին հրատարակեց բժիշկ Վ. Մինասյանը։
 Նա փորձել է ապացուցել, որ Հայկական լեռնաշխարհի բնակչության մարդաբանական տիպը մոտ է ալպիականին, իսկ հայերը խեթերի ժառանգորդներնեն։
  Հայաստանի  էթնոաշխարհագրական  խնդիրներին  անդրադարձել  են  Ղ.Ալիշանը («Շիրակ», «Այրարատ», «Սիսական» մենագրությունները), Պ. Աբելյանը(«Հայաստանի  բնակչությունը  նախախորհրդային  և  խորհրդային  շրջաններում»), Ստ. Լիսիցյանը, Գ. Վանցյանը, Ա. Հակստհաուզենը, Ս. Կարապետյանը,Վ. Թեմուրճյանը, Դ. Վարդումյանը, Ա. Օդաբաշյանը և այլք։
 Ուշագրավ են նաևսփյուռքահայ  գիտնականներ  Վ. Հացունու,  Ա. Ալպոյաճյանի և  մյուսներիներդրումները։
Աղյուսակ 1ՌԴ և ՀՀ բուհերում դասավանդվող էթնոաշխարհագրությանուսումնամեթոդական ծրագրերըԽորհրդային տարիներին ազգագրական և էթնոաշխարհագրական նյութերի  հավաքմանը  զուգընթաց,  ուշադրություն  դարձվեց  մեր  հանրապետությունում բնակվող տարբեր ազգությունների վերարտադրությանը։
 Հայ խորհրդային ազգագրության և էթնոաշխարհագրության զարգացման գործում ավանդունեն ինչպես ավագ (Ե. Լալայան, Խ. Սամվելյան, Ս. Լիսիցյան, Սրբ. Լիսիցյան),այնպես էլ նոր սերնդի ներկայացուցիչները (Վ. Բդոյան, Կ. Մելիք-Փաշայան)։
Ազգագրական  և  էթնոաշխարհագրական  հսկայական  նյութ  են  պարունակում սփյուռքահայ հայրենակցական միությունների հրատարակած բազմազան հուշամատյաններն ու տարեգրքերը։
 Հայաստանում ազգագրական և էթնոաշխարհագրական ուսումնասիրություններն իրականացվում են հիմնականումՀՍՍՀ  ԳԱ  հնագիտության  և  ազգագրության  ինստիտուտում  և  Հայաստանիպատմության ինստիտուտում։
Նորանկախ  Հայաստանում  էթնոաշխարհագրական  ուսումնասիրությունները  սահմանափակվում  են  մեր  հանրապետության  և  տարածաշրջանիսահմաններում։
 Նշենք, որ աշխատությունները վերաբերում են տարբեր ժամանակահատվածներին։
 Այդ առումով կարելի է հիշատակել ՀՀ ԳԱԱ հնագիտության  և  ազգագրության  ինստիտուտի  «Ոստան»  էթնոմշակութաբանական  հետազոտությունների  կողմից  հրատարակված  «Հայաստանի  Հանրապետությանազգային փոքրամասնությունները» երկհատորյա աշխատությունը հայտնի ազգագրագետ, հասարակական և պետական գործիչ Յու. Մկրտումյանի խմբագրությամբ, Հ. Սարգսյանի «Население Восточной Армении XIXв- начале XXв.» (2002)։
Այսպիսով,  էթնոաշխարհագրությունը՝  որպես  գիտության  ինքնուրույնճյուղ, ձևավորվել է ազգագրության, ժողովրդագրության և բնակչության աշխարհագրության  հանգույցում։
  Էթնոաշխարհագրական  ուսումնասիրություններիխորացումը  բերեց  նոր  ուղղությունների`  էթնոժողովրդագրության  և  էթնոտոպոնոմիկայի ձևավորմանը։
 Այժմ էթնոաշխարհագրություն գիտական դիսցիպլինը դասավանդում են Ռուսաստանի բազմաթիվ բուհերում, իսկ Հայաստանումմիայն Գյումրու պետական մանկավարժական ինստիտուտի բնագիտաաշխարհագրական  ֆակուլտետի  աշխարհագրության  և  նրա  դասավանդման  ամբիոնում։
 Ելնելով ժամանակակից աշխարհում տեղի ունեցող էթնոաշխարհագրական և էթնոժողովրդագրական գործընթացներից և դրանցով պայմանավորվածաշխարհաքաղաքական փոփոխություններից՝ կարծում ենք՝ անհրաժեշտ է, որէթնոաշխարհագրությունը  դասավանդվի  մեր  հանրապետության  բուհերիպատմության և աշխարհագրության ֆակուլտետներում ու բաժիններում։
Գ ր ա կ ա ն ո ւ թ յ ո ւ ն 1.  Հարությունյան  Ս.,  Բանագիտական  ակնարկներ,  Եր.,  2010,  «Գիտություն»հրատարակչություն, էջ 264։
2.  Փիլիսոփայական բառարան, Եր., 1973, Հայպետհրատ, էջ 657։
3.  Исаев  Б.А.  Геополитика։
  Хрестоматия,  Санкт  Петербург։
  2012.  изд.  Юнита4.  Казьмина О.И., Пучков П.И. Основы этнодемографии, М.։
 1994. Изд. «Наука»учебно-методический пособии. Изд. «Академия», М.։
 2005. 480 с.8.  Хрисанфова Е. Н., Перевозчиков И. В. Антропология. М.։
 2005. Изд. «Наука»,9.  Политическая  наука։
  Словарь-справочник. Сост.  проф.  пол.  наук  Санжаревва. 2000. http։
//dic.academic.ru/.матике. СПб։
 Российская национальная библиотека. 2011. 136 с.Տեղեկություններ հեղինակի մասին Բոյաջյան Արտաշես Գևորգի – պատմ. գիտ. թեկնածու, ԳՊՄԻ աշխարհագրության ամբիոնի ասիստենտ, E-mail։
