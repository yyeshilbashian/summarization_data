Ժամանակակից աշխարհում կրոնը հանդիսանում է անհատի աշխարհայացքի ձեւավորման ամենաազդեցիկ երեւույթներից մեկը։
 Կրոնը կարեւորագույն ազդեցություն ունի աշխարհի տարբեր ժողովուրդների հասարակական կյանքում, նրանց ազգային բնութագրի ձեւավորման գործում։
 Բայց կրոնը ցավոք երբեմն դառնում է նաեւ միջազգային հակամարտությունների եւ քաղաքական վայրիվերումների շարժիչ ուժը։
 Դա է թերեւս պատճառը, որ պետությունները անկախ կառավարման ձեւից պետական մեխանիզմում շատ հաճախ նախատեսում
են պաշտոններ կրոնական գործերով խորհրդատուների, կրոնագետների համար, խիստ զգուշավորություն են դրսեւորում կրոնի եւ կրոնական կազմակերպությունների հետ ունեցած հարաբերությունների
բնագավառում պետական քաղաքականություն մշակելիս։
Այսօր՝ պետության եւ կրոնի իրավական հարաբերությունների
ճշգրտման եւ կանոնակարգմանն ուղղված մոտեցումները լիարժեք չեն
ուրվագծում այդ հարաբերությունների իրական սահմանները։
 Տեսաիրավական գրականությունում պետության մեջ կրոնի ներգրավվածության աստիճանից ավանդաբար հիշատակվում է պետության երեք
ձեւ՝ աստվածապետություն, կրոնապետություն եւ աշխարհիկ պետություն։
 Այս ձեւաչափը կարծում ենք համապարփակ չի ընգրկում եւ չի
ամբողջացնում կրոնի ունեցած դերի համատեքստում պետության ձեւի
բնութագիրը։
 Հարկ է նկատել, որ կրոնի ինստիտուտը ոչ միայն իրավական, այլեւ բարոյական, փիլիսոփայական ֆենոմեն է եւ յուրաքանչյուր պետություն յուրովի է ձեւավորում իր վերաբերմունքը կրոնի հանդեպ, սահմանում սեփական «խաղի կանոնները»։
Անցկացվող հետազոտության մեջ հարկ է դիմել համեմատական-իրավական մեթոդին,
կրոնական կազմակերպությունների եւ պետության փոխգործակցության խնդիրների լուծման արտասահմանյան փորձը դիտարկելիս։
312ԻՐԱՎԱԳԻՏՈՒԹՅՈՒՆ
Այսպես՝ կրոնի հանդեպ որդեգրած պետական քաղաքականության, կրոնական կազմակերպությունների իրավական կարգավիճակի
սահմանման, իրավական համակարգում կրոնական նորմերի եւ դոգմաների պոզիտիվացման կամ դրանց անթույլատրելիության տեսանկյունից մենք առանձնացնում ենք պետության հետեւյալ տեսակները՝ 1)
աստվածապետություն, 2) կղերապետություն(կրոնապետություն), 3)
աթեիստական պետություն, 4) կիսակրոնական կամ կիսաաշխարհիկ
պետություն, 5) աշխարհիկ պետություն։
1) Աստվածապետություն։
 Սա պետության այն ձեւն է, որտեղ կրոնական կազմակերպություններից մեկը հանդիսանում է որպես պետական իշխանություն եւ ունի իշխանական իրավասությունների իրականացման որոշակի նպատակներ, խնդիրներ, գործառույթներ, եւ մեթոդներ։
 Այլ կրոնական կազմակերպությունները արգելվում են կամ
ենթարկվում հալածանքների։
 Իրավագիտության դոցենտ Մ. Լ. Վորոնկովան նշում է որ. «Աստվածապետական պետությունում կրոնական միավորումներից մեկը առանձնացված չէ պետությունից եւ նրա
նկատմամբ ընդդիմադիր դիրք չի գրավում»։
 1 Այդպիսի պետությունում
քաղաքացին չունի ոչ միայն կրոնի, այլեւ աշխարհայացքի ազատ ընտրության իրավունք. նա պարտավոր է դավանել պետության կողմից
սահմանված կրոնը։
 Ժամանակակից աշխարհում միակ այդպիսի պետությունը Վատիկանն է։
 Այն ստեղծվեց 1929թ. փետրվարի 11-ին Բենիտո Մուսոլինիի եւ Պիոս 11-րդ պապի միջեւ կնքված համաձայնագրով (Լատերանի Կոնկորդատ) 2 ։
 Վատիկանում, որտեղ պետության
աշխարհիկ եւ հոգեւոր առաջնորդը Հռոմի Պապն է, Սուրբ Աթոռը միջազգային իրավունքին համապատասխան ունի ինքնիշխան սուբյեկտի կարգավիճակ։
 Հայ իրականության մեջ աստվածապետություններ
են եղել հին հայկական պետական կազմավորումները։
Արատտան, որը շումերական դյուցազնավեպում հիշատակվում է որպես «սուրբ օրենքների եւ անմահների» եղել է աստվածապետական (թեոկրատական) պետություն, որում աշխարհիկ եւ հոգեւոր իշխանությունը
Տե՛ս, Воронкова М.Л. Конституционные основы светского государства в Российской
Федерации։
 дис. Канд.юрид. наук 12,00,02 Саратов 2006 с 36։
Տե՛ս, Աստվածները մեռնում են, գիտա-աթեիստական տարեգրություն Հայաստանի
պետական հրատարակչություն, Երեւան 1962թ. էջ 151
313ԻՐԱՎԱԳԻՏՈՒԹՅՈՒՆ
գտնվում էր հոգեւոր դասի ձեռքում, որն էլ Աստծո անունից կառավարում էր երկիրը 3 ։
2)Կղերական պետություն։
 Կղերական պետության իշխանությունը
որեւէ կրոնական կազմակերպությանը բացահայտորեն օժտում է առանձին պետական լիազորություններով։
 Այդպիսի պետություններում հաճախ պաշտոնապես սահմանվում է պետական կրոն, եւ նրա կրոնական
առաջնորդները մտնում են պետական իշխանության մարմինների կազմի մեջ, կամ պետական իշխանության մարմինների ներկայացուցիչներին շնորհվում է նաեւ կրոնական կարգավիճակ։
 Ինչպես եւ աստվածապետական պետությունում, այնպես էլ կղերականում, կրոնական կազմակերպությունների եւ պետության ազդեցության եւ լիազորությունների ոլորտները հատվում են կամ լիովին համընկնում։
 Շատ պետություններ
գտնվում են աստվածապետական եւ կղերական պետությունների եզրագծում (Իրանի Իսլամական Հանրապետություն, Սաուդյան Արաբիայի
Թագավորություն, Պակիստանի Իսլամական Հանրապետություն, Սոմալիի Հանրապետություն, Կատարի Արաբական Էմիրություն եւ այլն)։
Դրանց մեջ առանձնակի հետաքրքրություն են ներկայացնում
տնտեսապես առավել զարգացած երկրները, ինչպիսիք են՝ Իրանն ու
Սաուդյան Արաբիան։
 Սաուդյան Արաբիայում իրավունքի եւ կյանքի ողջ
դասավորվածության գլխավոր աղբյուրը Ղուրանն է, իսկ ըստ իրավական ուժի երկրորդ նորմատիվ իրավական ակտը՝ «Սաուդյան Արաբիայի Թագավորության Հիմնական նիզամը (դրույթ)»։
 Հիմնական նիզամի
1-ին հոդվածի համաձայն՝ «Սաուդյան Արաբիայի Թագավորությունը,
ինքնիշխան արաբական իսլամական պետություն է։
 Նրա կրոնը իսլամն է, Սահմանադրությունը՝ Բարձրյալ Ալլահի Գիրքը եւ նրա Մարգարեի սուննան, թող օրհնի նրան Ալլահը, լեզուն՝ արաբերենը, մայրաքաղաքը՝ Էր-Ռիադը»։
 7-րդ հոդվածը սահմանում է. «Սաուդյան Արաբիայի
Թագավորությունում իշխանությունը հիմնված է Բարձրյալ Ալլահի Գրքի
եւ նրա Մարգարեի սուննաի վրա, որոնք հանդիսանում են տվյալ դրույթի եւ այլ պետական ակտերի հիմքը»։
 4 Սաուդյան Արաբիայում պաշտոՏե՛ս, Արտակ Մովսիսյան. Հայոց 5000-ամյա պետականությունը. Գիտահանրամատչելի պատկերագիրք /երկրորդ բարեփոխված հրատարակություն/ Էդիթ Պրինտ
հրատարակչություն Երեւան 2016թ. էջ 9
Տե՛ս, Конституциа государств Азии/под ред. Хабриев Г.-М։
 Институт законодательства и сравнительного правоведения при правителсьтве РФ Норма 2010 с492։
314ԻՐԱՎԱԳԻՏՈՒԹՅՈՒՆ
նական եւ միակ կրոնը իսլամն է, մնացած բոլոր կրոններն արգելված
են։
 Քաղաքացիների անցումը իսլամից մեկ այլ կրոնի պատժվում է մահապատժով։
 Սաուդյան Արաբիա մեկնող օտարերկրացիների մուտքի
արտոնագրում առկա է դավանանքի մասին տող, քանի որ բացի իսլամի հետեւորդներից, մահմեդական սրբազան քաղաքներ Մեդինա եւ
Մեքքա նրանց մուտքն արգելվում է։
Ինչ վերաբերում է Իրանի Իսլամական Հանրապետությանը, ապա այստեղ նույնպես օրենքների ընդունումը պայմանավորված է Շարիաթի նորմերի պահպանմամբ։
 Այսպես, Իրանի Սահմանադրության
12-րդ հոդվածի «Իրանի պաշտոնական կրոն է հանդիսանում ջաֆարիական ուղղվածության իսլամը, որը ճանաչում է տասներկու իմամների գոյությունը, եւ այդ սկզբունքը ընդմիշտ կմնա անփոփոխ։
 Իսլամական այլդավանանքներ, մասնավորապես, hանաֆիտականը, շաֆիիթականը, մալիկիթականը, հանբալիթականը, զեյդիթականը արժանի են լիակատար հարգանքի»։
 5 Իրանի բարձրագույն ղեկավարը
(Ռահբարը) հանդիսանում է հոգեւոր առաջնորդը, ընտրվում է կառավարման հիմնական մարմիններից մեկի՝ Փորձագետների խորհրդի
կողմից։
 Բացի Փորձագետների խորհրդից գոյություն ունի նաեւ Սահմանադրության Պահապանների Խորհուրդը, որը վերահսկողություն է
իրականացնում Մեջլիսի(խորհրդարանի) նկատմամբ։
 Խորհուրդը
ինքնին չի մշակում օրինագծեր, սակայն այն ստուգում է Մեջլիսի յուրաքանչյուր օրինագծի համապատասխանությունը Շարիաթի օրենքներին եւ Սահմանադրությանը։
 Օրինագիծը Խորհրդի կողմից կարող է
մերժվել, եթե հակասում է Սահմանադրությանը կամ Շարիաթին։
Անհրաժեշտ է նկատել, որ Իրանի Սահմանադրության 13-րդ հոդվածում բացի իսլամից ճանաչվում են միայն երեք կրոններ. «Իրանական զրադաշտականները, հուդայականները եւ քրիստոնյաները, որոնք հանդիսանում են կրոնական փոքրամասնություններ եւ կարող
են ազատ իրականացնել իրենց կրոնական ծեսերը օրենքի շրջանակներում եւ քաղաքացիական գործերում կրոնական դաստիարակության
տեսանկյունից ղեկավարվել համաձայն իրենց ուսմունքի»։
 6
Ներկայումս, իսլամը հանդիսանում է արաբական պետությունների մեծամասնության քաղաքական-գաղափարական հիմքերից մեկը։
Տե՛ս, Хачим Ф.И. Конституционное право стран Ближнего Востока РУДН 2001 с 34
Տե՛ս, նույն տեղում էջ՝ 35
315ԻՐԱՎԱԳԻՏՈՒԹՅՈՒՆ
Մի կողմից այն նպաստում է քաղաքական ռեժիմների կայունացմանը,
իսկ մյուս կողմից ստեղծում է հասարակական կյանքի մի շարք ոլորտներում տարատեսակ հակասություններ։
Մահմեդականության սահմանումը որպես պետական կրոն բնորոշ է բնակչության միադավան կազմ ունեցող պետություններին։
 Այդ
երկրների պետական կառուցվածքում կրոնը մեծ դեր է խաղում, օրենսդրական ակտերում առկա են կրոնական նորմեր (Շարիաթ),
Հարկ է նշել, որ արաբական պետությունների քաղաքական կյանքում
զգալի դեր ունեն ավանդույթները։
 Արաբական երկրների մեծ մասի
Սահմանադրություններում ամրագրված է հավատարմությունը հասարակության բարոյահոգեբանական ամուր պատվանդան հանդիսացող
իսլամի ավանդույթներին։
Կղերական պետությունում կրոնի եւ իրավունքի փոխադարձ կապը արտահայտում է իրավունքի փոխարինումը կրոնական նորմերով։
Արաբական Միացյալ Էմիրությունների Սահմանադրության 7-րդ հոդվածը սահմանում է. «Իսլամը միության պաշտոնական կրոնն է, իսկ
Շարիաթը՝ օրենսդրության պաշտոնական աղբյուրը» 7 ։
 Սոմալիի Սահմանադրության 2.3-րդ հոդվածը սահմանում է. «Շարիաթի ընդհանուր
սկզբունքներին չհամապատասխանող օրենքը չի կարող ընդունվել» 8 ։
Շատ հակասական դրույթ է ամրագրված Իրաքի Սահմանադրության մեջ. «ոչ մի օրենք չի կարող ընդունվել, եթե այն հակասում է Իսլամի սահմանված նորմերին, ոչ մի օրենք չի կարող ընդունվել, եթե
այն հակասում է ժողովրդավարության սկզբունքներին» 9 ։
 Ինչպես
երեւում է Իսլամի նորմերը հավասարեցվում են ժողովրդավարության
սկզբունքներին։
Իսրայելը կրոնի հարցում որդեգրած իր քաղաքականությամբ առավելապես բնութագրվում է որպես կղերապետություն։
 Կրոնը պատմականորեն հանդիսացել է հրեա ժողովրդի կենսագոյության պաշտպանական վահանը եւ հազարամյակներ շարունակ առաջնորդել
նրանց։
 Պաշտոնական Սահմանադրության բացակայության պայմաններում Իսրայելի Հանրապետության իրավական համակարգում առաջՏե՛ս, Конституциа государств Азии/под ред. Хабриев Г с 424
Տե՛ս, Временная конституция Сомали 2012 01,08,2012
Տե՛ս, Конституциа государств Азии/под ред. Хабриев Г с 192
316ԻՐԱՎԱԳԻՏՈՒԹՅՈՒՆ
նային տեղ են զբաղեցնում Անկախության հռչակագիրը եւ պետության
հիմնական օրենքները։
 Անկախության հռչակագիրը երաշխավորում է
քաղաքացիների խղճի եւ դավանաքի ազատության իրավունքը, ինչպես
նաեւ նրանց իրավահավասարությունը՝ առանց կրոնի, ռասայի եւ սեռի
խտրականության 10 ։
 Թեեւ հուդայականությունը պետության մեջ չունի
պաշտոնական կրոնի կարգավիճակ, այնուամենայնիվ այն հսկայական
դեր է խաղում հասարակության անդամների ինքնագիտակցության եւ
աշխարհընկալման ձեւավորման գործում։
 Իսրայելի Հանրապետության
որպես կրոնապետության հիմնական բնորոշ հատկանիշը հանդիսանում է իրավունքի աղբյուրներում կրոնական իրավունքի (Թորա, Թալմուդ) առկայությունը։
 Աշխարհիկ դպրոցներից բացի Իսրայելում գոյություն ունեն պետական կրոնական դպրոցներ, որտեղ պարտադիր ուսուցանվում է Թորան։
 Դատական համակարգում գոյություն ունեն հատուկ կրոնական դատարաններ 11 , գործադիր իշխանության մարմիններում՝ գործում է Կրոնի գործերի նախարարություն։
3)Աթեիստական պետություն։
 Աթեիստական պետության մեջ
հերքվում է կրոնական աշխարհայացքը, հասարակությանը պարտադրվում է աթեիստական գաղափարախոսություն, ցանկացած կրոնական կազմակերպություն ենթարկվում է հետապնդման եւ ոչնչացման։
Աթեիստական աշխարհընկալումը հանդիսանում է պետական
գաղափարախոսության մի մասը, որը քարոզվում է իշխանության բոլոր ինստիտուտների կողմից։
 Քաղաքացիները չունեն խղճի եւ դավանանքի ազատության իրավունք, ինչպես նաեւ զրկված են իրենց կրոնական պահանջմունքները բավարարելու, կրոնական ծեսերը կատարելու, կրոնական կանոնակարգերին հետեւելու իրավունքից։
 Աշխարհում միայն մեկ երկրում է աթեիստական գաղափարախոսությունը
ամրագրվել Սահմանադրության մեջ (Ալբանիայի 1976թ Սահմ.)։
Խորհրդային Միությունը միայն «թղթի վրա» էր աշխարհիկ պետություն, իսկ իրականում հանդիսանոմ էր աթեիստական։
4) Կիսաաշխարհիկ կամ կիսակրոնական պետություն։
 Պետության այս ձեւի առաջադրումը մեր կողմից պայմանավորված է որոշ
Տե՛ս, Декларация Независимости Израиля Ратифицирован 14.05.1948
Տե՛ս, Yedidia Z. SterReligion, state, and the Jewish identity crisis in Israel 1775
317ԻՐԱՎԱԳԻՏՈՒԹՅՈՒՆ
պետությունների՝ աստվածապետական, աթեիստական, կրոնական
կամ աշխարհիկ ձեւերի շարքին դասելու անհնարինության հետ։
 Մեր
դիտարկմամբ կիսակրոնական կամ կիսաաշխարհիկ պետությունը
կրոնի եւ պետության փոխգործակցության համատեքստում միջանկյալ
օղակ է կղերապետության եւ աշխարհիկ պետության ձեւերի միջեւ։
 Պետությունը ելնելով իր պատմական փորձից, ավանդույթներից, բնակչության մեջ առավել մեծ հեղինակություն վայելող դավանանքային
ուղղությունից, կարող է որոշել, թե որ կրոնական կազմակերպության
հետ է ցանկանում սերտ համագործակցության դաշտ ստեղծել։
 Այսպիսի պետություններում որեւէ կրոն կամ կրոնական կազմակերպություն ունի պաշտոնապես սահմանված արտոնյալ դիրք եւ պետության
կողմից արժանանում է որոշակի նախապատվության։
 Սահմանադրությունում եւ օրենսդրական ակտերում ամրագրվում է պետության կախվածությունը կրոնական կազմակերպությունից եւ հակառակը։
 Կիսաաշխարհիկ կամ կիսակրոնական պետությունը՝ նման աշխարհիկ
պետության, ճանաչում եւ երաշխավորում է խղճի եւ դավանանքի ազատության իրավունքը, միաժամանակ այդպիսի պետության մեջ կրոնական նորմերը չեն համարվում իրավունքի աղբյուր։
Սակայն ի տարբերություն աշխարհիկ պետությանը կիասկրոնական (կիսաաշխարհիկ) պետության մեջ գերիշխող կամ տիրապետող եկեղեցին (established church) 12 բավական մեծ ազդեցություն ունի պետական կառավարման համակարգում։
 Որպես կանոն բարձրաստիճան
հոգեւորականները նշանակվում են պետական իշխանության կողմից,
իսկ որոշ պետական պաշտոնների համար սահմանվում են կրոնական
համոզմունքներով պայմանավորված պահանջներ։
 Կիսակրոնական
կամ կիսաաշխարհիկ պետությունները նյութական, քաղաքական, աջակցություն են ցույց տալիս պաշտոնական կամ տիրապետող (դոմինանտ) կրոնին, երբեմն էլ քաղաքացիներից գանձում կրոնական հարկ։
Այսպես՝ Դանիայի Թագավորությունում Ավետարանական-լյութերական եկեղեցին ունի Սահմանադրությամբ ամրագրված պաշտոնական կրոնի կարգավիճակ 13 ։
 Եկեղեցու գլուխ կանգնած է միապետը,
իսկ նրա կառավարման լիազորությունները տրված են Կրոնի գործերի
Տե՛ս, https։
//www.britannica.com/topic/established-church
Տե՛ս, Конституция Датского Королевств от 5 июня 1953 года
318ԻՐԱՎԱԳԻՏՈՒԹՅՈՒՆ
նախարարությանը (Kirkeministeriet) 14 ։
Թագավորության տարածքը
բաժանված է տաս թեմերի,որոնց հոգեւոր առաջնորդները՝ եպիսկոպոսները, նշանակվում են միապետի կողմից՝Կրոնի գործերի նախարարի առաջարկությամբ։
 Միապետը Սահմանադրության 2-րդ մասի
6-րդ կետի համաձայն պետք է լինի Ավետարանական-լյութերական եկեղեցու անդամ 15 ։
 Ավետարանական-լյութերական եկեղեցու կանոնադրությունը սահմանվում է առանձին օրենքով։
Կիսակրոնական պետության մեր առաջադրած հատկանիշներին
է համապատասխանում նաեւ Նորվեգիայի Թագավորությունը։
 Այստեղ պետությունը ճանաչելով յուրաքանչյուրի խղճի ազատության իրավունքը, Ավետարանական-լյութերական եկեղեցուն հռչակում է
պաշտոնական, պետական կրոն։
 Սահմանադրության 4-րդ հոդվածն
ամրագրում է. «Թագավորը պարտավոր է դավանել Ավետարանական-լյութերական կրոնը, ցուցաբերել նրան օժանդակություն եւ հովանավորություն»։
Նորվեգիայի Պետական Խորհրդի անդամների ընտրական իրավունքը սահմանափակվում է դավանանքով պայմանավորված պահանջներով։
 Սահմանադրության 12-րդ հոդվածում նշվում
է, որ. «Պետական Խորհրդի անդամների կեսից ավելին պետք է դավանեն պաշտոնական, պետական կրոնը»։
 Իսկ ահա 27-րդ հոդվածի
երկրորդ մասում՝ որպես վերոհիշյալի տրամաբանական շարունակություն, ասվում է՝ «պաշտոնական-պետական կրոն չդավանող Պետական Խորհրդի անդամը չի կարող մասնակցել այն քննարկումներին,
որոնք վերաբերում են պետական եկեղեցուն» 16 ։
Նորվեգիայի գործադիր իշխանության կառուցվածքում գործում է մշակույթի եւ կրոնի գործերի նախարարությունը, որի նախարարը պետք է համարվի Ավետարանական-լյութերական եկեղեցու անդամ։
5)Աշխարհիկ պետություն։
 Պետության աշխարհիկ ձեւը ամենից
առաջ ենթադրում է կրոնական կազմակերպությունների առանձնացվածությունը պետությունից։
 Նման տարանջատումը, սակայն չի կանխորոշում կրոնական կազմակերպությունների մեկուսացումը պետուՏե՛ս, Դանիայի Թագավորության Կրոնի գործերի նախարարության պաշտոնական
ինտերնետային կայքը՝ http։
//www.km.dk/ministeren/
Տե՛ս, Конституция Датского Королевств от 5 июня 1953 года
Տե՛ս, Конституция Норвежского Королевства от 17 мая 1814 года
319ԻՐԱՎԱԳԻՏՈՒԹՅՈՒՆ
թյունից, ավելին յուրաքանչյուրին վերապահելով սեփական ինքնուրույնությունը, պահանջում է միմյանց հետ փոխգործակցություն։
 Աշխարհիկ պետության մեջ կրոնական կանոնները չեն հանդիսանում
պետության իրավական համակարգի մաս, ճանաչվում եւ երաշխավորվում է խղճի եւ դավանանքի ազատության իրավունքը։
Այսօր՝ աշխարհիկության սկզբունքի ամրագրման եւ կենսագործման տեսանկյունից, աշխարհիկ պետությունները համասեռ չեն եւ չունեն միասնական ընգծված կառուցակարգ։
Դա անմիջականորեն
առնչվում է սոցիալական գործընթացների հետ, որոնց վրա մեծ ազդեցություն են գործում պետության եւ իրավունքի զարգացման պատմական, քաղաքական, մշակութային, բարոյական առանձնահատկությունները։
 Պետության աշխարհիկության սկզբունքի իրացումը ուղղակիորեն կախված է տվյալ պետության մեջ կրոնական կազմակերպությունների՝ պետությունից տարանջատման այս կամ այն նախանշանների իրականացման չափից, մարդու հիմնարար իրավունքների եւ
ազատությունների սահմանափակվածության աստիճանից։
Արտասահմանյան երկրների սահմանադրական եւ այլ իրավական ակտերի համեմատական-իրավական վերլուծության հիման վրա,
մենք բացահայտել ենք, որ պետությունները աշխարհիկության
սկզբունքի ամրագրման հարցում ունեն որոշակի առանձնահատկություններ, որոնք արտահայտվում են՝
1) Աշխարհիկ պետության սկզբունքի ուղղակի ամրագրումը Սահմանադրության մեջ՝ (Ղազախստան, Թուրքիա, Ֆրանսիա, Ռուսաստան, Հնդկաստան եւ այլն)։
 Կրոնի հետ ունեցած կապերի, կրոնական
կազմակերպությունների իրավական կարգավորվածության համատեքստում դիտարկենք որոշ պետությունների իրավական փորձը։
Ղազախստանի Հանրապետության Սահմանադրության առաջին
հոդվածի համաձայն՝ «Ղազախստանի Հանրապետությունը հռչակում
է իրեն Ժողովրդավարական, աշխարհիկ, իրավական եւ սոցիալական
պետություն, որի բարձրագույն արժեքներ են համարվում մարդը, նրա
կյանքը, իրավունքներն ու ազատությունները» 17 ։
 Ղազախստանի Սահմանադրությունը նաեւ ամրագրում է յուրաքանչյուրի խղճի ազատուՏե՛ս, Конституция Республики Казахстан от 30 августа 1995 года(В редакции
320ԻՐԱՎԱԳԻՏՈՒԹՅՈՒՆ
թյան իրավունքը, որը ի թիվս մարդու եւ քաղաքացու մյուս իրավունքների ու ազատությունների կարող է սահմանափակվել միայն սահմանադրական կարգի պահպանության, հասարակական կարգի, մարդու
իրավունքների եւ ազատությունների, բնակչության առողջության եւ
բարոյականության պահպանման նպատակով 18 ։
«Կրոնական գործունեության եւ կրոնական կազմակերպությունների մասին» Ղազախստանի Հանրապետության օրենքի նախաբանում նշվում է, որ Ղազախստանը «...ճանաչում է խանաֆիթական
ուղղվածության իսլամի եւ ուղղափառ քրիստոնեության պատմական
դերը ժողովրդի մշակութային եւ հոգեւոր կյանքի զարգացման գործում,
հարգում է այլ կրոններ, որոնք փոխկապակցված են Ղազախստանի
ժողովրդի հոգեւոր ժառանգության հետ...» 19 ։
 Հարկ է նկատել որ խանաֆիթական ուղղվածության իսլամի եւ ուղղափառ քրիստոնեության
դերը բարձր գնահատելով պետությունը նրանց որեւէ իրավական արտոնություն չի տալիս մյուս կրոնական ուղղությունների նկատմամբ,
այլ ապահովում է համընդհանուր իրավահավասարություն։
Ղազախստանի Հանրապետության պետական մարմիններում,
կրթական եւ առողջապահական հաստատություններում, զորամասերում արգելվում է կրոնական կազմակերպությունների գործունեությունը եւ կրոնական արարողությունների անցկացումը 20 ։
 Սահմանադրության 5-րդ հոդվածի 4-րդ մասի համաձայն արգելվում է կրոնական
ուղղվածության կուսակցությունների գործունեությունը 21 ։
Ղազախստանի ժողովրդին հղած «Ռազմավարություն «Ղազախստան-2050» ուղերձում Հանրապետության նախագահ Նուրսուլման Նազարբաեւը ընդգծելով պետության աշխարհիկության կարեւորությունը նշեց. «Մենք հպարտ ենք, որ հանդիսանում ենք մուսուլմանական հանրույթի մի մասը։
 Դրանք մեր ավանդույթներն են։
 Բայց
Տե՛ս, նույն տեղում հոդվ. 22, 39։
Տե՛ս, Закон Республики Казахстан от 11 октября 2011 года No 483-IV «О религиозной
Տե՛ս, նույն տեղում։
Տե՛ս, Конституция Республики Казахстан от 30 августа 1995 года(В редакции
321ԻՐԱՎԱԳԻՏՈՒԹՅՈՒՆ
չպետք է մոռանա,լ որ մենք ունենք նաեւ աշխարհիկ հասարակության
ավանդույթներ, որ Ղազախստանը աշխարհիկ պետություն է։
 Մեր
պետության աշխարհիկ բնույթը կարեւոր պայման է Ղազախստանի
հաջող զարգացման համար 22 ։
Ուշագրավ է Թուրքիայի Հանրապետության՝ որպես աշխարհիկ
պետության ձեւի իրացման փորձը։
 Թուրքիան իսլամական աշխարհի
առաջին երկիրն է, որտեղ կրոնի ինստիտուտը առանձնացվեց պետությունից։
 1937թվականին ընդունված ահմանադրությունը ամրագրեց
«Քեմալիզմի»՝ որպես թուրքական ազգայնականության գաղափարախոսության «վեց նետերի» 23 հայեցակարգը, որի վերջին կետը՝ «լաիցիզմը» ըստ էության վերաբերում է պետության աշխարհիկության
սկզբունքի ներդրմանը։
 Սահմանվեց կրոնական կազմակերպությունների պետական կառավարման եւ քաղաքականության մասնակցության անթույլատրելիությունը 24 ։
Թուրքիայի ներկայիս Սահմանադրության նախաբանում ամրագրվում է, որ պետության աշխարհիկության սկզբունքի համաձայն
հոգեւոր կրոնական զգացմունքները չեն կարող ազդցություն ունենալ
պետական գործերի եւ քաղաքականության վրա 25 ։
 Սահմանադրության
երկրորդ հոդվածում սահմանվում է. «Թուրքիայի հանրապետությունը
իրավունքի գերակայության վրա հիմնված՝ ժողովրդավարական, աշխարհիկ, սոցիալական պետություն է...» 26 ։
 Սահմանադրությամբ յուրաքանչյուրին վերապահված է խղճի, դավանանքի եւ կրոնական համոզմունքների ազատության իրավունք 27 ։
2007թ. Թուրքիայի «Արդարություն եւ զարգացում» կուսակցության
կողմից նախագահի պաշտոնում արտգործնախարար Աբդուլահ Գյուլի
Տե՛ս, Послание народу Казахстана под названием «Стратегия «Казахстан-2050» от 4
Տե՛ս, Քեմալիզմը հիմնված էր վեց սկզբունքների հիման վրա՝ 1) Հանրապետականություն, 2) ազգայնականություն, 3) ժողովրդայնություն, 4) էտատիզմ, 5) լաիցիզմ,
6) հեղափոխականություն։
 Տե՛ս, Р.Ф.Мухамметдинов. Зарождение и эволюция тюрՏե՛ս նույն տեղում՝ էջ 159
Տե՛ս, Конституция Турецкой Республики Введена в действие 7 ноября 1982 года.
Տե՛ս, նույն տեղում հոդվ. 2-րդ։
Տե՛ս, նույն տեղում հոդվ. 24-րդ։
322ԻՐԱՎԱԳԻՏՈՒԹՅՈՒՆ
առաջադրման հետ կապված բուռն վեճերը ըստ էության պայմանավորված էին նրա իսլամական հայացքների հետ։
 Քեմալականները, որոնք
պետության աշխարհիկության սկզբունքի կենսագործման աննահանջ
ջատագովներ էին, մեղադրում էին Գյուլին եւ Էրդողանին Թուրիքիայում
իսլամական կարգեր հաստատելու մեջ 28 ։
 2008թ. «Արդարություն եւ
զարգացում» կուսակցությունը եւս երկու կուսակցությունների հետ սահմանադրական փոփոխությունների փաթեթ ներկայացրեց խորհրդարան ՝ մասնավորապես կրթական եւ պետական հաստատություններում
կանանց եւ աղջիկների գլխաշոր կրելու արգելքը վերացնելու վերաբերյալ։
 Սահմանադրության մեջ կատարված սույն փոփոխության սահմանադրականության համապատասխանելիության հարցը վիճարկվեց
Թուրիքիայի Սահամանդրական դատարանում եւ արդյունքում այն ճանաչվեց Սահմանադրությանը հակասող 29 ։
Իսլամական աշխարհի երբեմնի դրոշակակիր Թուրքիան այսօր
էլ առնչվում է Սահմանադրության հռչակած աշխարհիկության
սկզբունքի եւ խորը արմատավորված իսլամական արժեհամակարգի
համատեղելիության դժվարությունների հետ։
 2016 թվականի ապրիլի
25-ին Թուրքիայի խորհրդարանի խոսնակ Իսմայիլ Կահրամանը սահմանադրական բարեփոխումների համատեքստում կայացած խորհրդաժողովներից մեկի ժամանակ հայտարարեց Սահմանադրության
մեջ իսլամի դերը հստակեցնելու անհրաժեշտության մասին. «Մենք
իսլամական երկիր ենք...աշխարհիկությունը չպետք է տեղ ունենա
նոր սահմանդրության մեջ» 30 ։
Պետության աշխարհիկության սկզբունքի իրացման արտասահմանյան փորձը դիտարկելիս արդարացված չի լինի, եթե չհիշատակենք Ֆրանսիայի Հանրապետության օրինակը։
Ֆրանսիան առաջինը
աշխարհում ընդունեց օրենք եկեղեցու եւ պետության առանձնացման
մասին, որով ուժը կորցրած ճանաչվեց 1801թ. Նապոլեոն ԲոնապարՏե՛ս, Թուրքիայի Հանրապետության պատմություն, Բուհական դասագիրք/ Ռ.
Սաֆրաստյան եւ ուրիշ.- Երեւան ԵՊՀ հրատարակչություն 2014թ. էջ 319-325
Տե՛ս նույն տեղում էջ 321-322
Տե՛ս Իսմայիլ Կահրամանի հայտարարությունը Ստամբուլում տեղի ունեցած
խորհրդակցության
ժամանակ
323ԻՐԱՎԱԳԻՏՈՒԹՅՈՒՆ
տի եւ Հռոմի Պիոս 8-րդ պապի միջեւ ստորագրված Կոնկորդատը 31 ։
 Օրենքը, որն ընդունվեց 1905թ., չէր տարածվում Էլզասի եւ Լոթարինգիայի վրա, որոնք այդ ժամանակ պատկանում էին Գերմանիային։
Ֆրանսիան դադարեցրեց պետական կրոնական հաստատությունների ֆինանսավորումը, իսկ նրանց գույքի մեծ մասը դարձրեց պետական սեփականություն։
 Արդյունքում «աշխարհիկացման» գործընթացը
նյութական ահռելի վնաս (մոտ մեկ միլիարդ ֆրանկ) հասցրեց Ֆրանսիայի Կաթոլիկ եկեղեցուն 32 ։
Արդի ժամանակներում Ֆրանսիան շարունակում է պահպանել
աշխարհիկ պետության իր կարգավիճակը։
 Սահմանադրության 1-ին
հոդվածի համաձայն «Ֆրանսիան համարվում է անբաժանելի, աշխարհիկ, սոցիալական, ժողովրդավարական հանրապետություն։
 Երաշխավորում է օրենքի առջեւ բոլոր քաղաքացիների հավասարությունը անկախ ծագումից, ռասայից եւ կրոնից» 33 ։
Կրոնական եւ քաղաքական շարժառիթներով պայմանավորված հաճախակի բնույթ կրող ահաբեկչությունները հարկադրում են ֆրանսիական իշխանություններին չշեղվել աշխարհիկացման ուղուց եւ կտրուկ գործողություններ իրականացնել հասարակության անվտանգ եւ ներդաշնակ զարգացման
ապահովման համար։
 Ասվածի խոսուն վկայությունն է 2017թ սեպտեմբերի 25-ին Ֆրանսիայի ներքին գործերի նախարար Ժերար Կալոնի
կողմից խորհրդարան ներկայացված «Ներքին անվտանգության ամրապնդման եւ ահաբեկչության դեմ պայքարի մասին» օրինագծը, որը
ահաբեկչության մասին հիմնավոր հայտարարության առկայության
դեպքում կրոնական հաստատությունների փակման իրավական ընթացակարգի պարզեցման երաշխիքներ է ամրագրում։
 2017թ. հոկտեմբերի 18-ին Ֆրանսիայի Սենատը 244 կողմ եւ 22 դեմ ձայներով
հավանություն տվեց օրինագծի ընդունմանը 34 ։
Տե՛ս, Понкин И.В. П56 Столетие французского закона о разделении церквей и
Տե՛ս նույն տեղում էջ 25
Տե՛ս Конституция Французской Республики 1958 года с изменениями, внесенными
Տե՛ս http։
//www.bfmtv.com/police-justice/la-loi-antiterroriste-adoptee-definitivement324ԻՐԱՎԱԳԻՏՈՒԹՅՈՒՆ
Աշխարհիկ պետության սկզբունքն ամրագրված է նաեւ Հնդկաստանի Հանրապետության բարձրագույն օրենքի մեջ։
 Հնդկաստանի
Սահմանադրության ներածության մեջ ասվում է. «Մենք՝ Հնդկաստանի ժողովուրդը, հանդիսավոր կերպով որոշել ենք Հնդկաստանը սահմանել որպես ինքնիշխան, սոցիալիստական,աշխարհիկ, ժողովրդավարական Հանրապետություն»։
 Նույն ներածության մեջ ասվում է, որ
երաշխավորվում են «մտքի, կարծիքի արտահայտման, համոզմունքի,
դավանանքի, պաշտամունքի ազատությունը» 35 ։
Հնդկաստանում մարդու եւ քաղաքացու հիմնական իրավունքները
եւ ազատությունները ներառում են նաեւ կրոնի ազատության իրավունքը։
 Սահմանադրության 25-րդ հոդվածում սահմանվում է խղճի, կրոնի, դավանանքի, կրոնական ծեսերի կատարման եւ կրոնական քարոզչության ազատությունը։
Հատուկ հետաքրքրություն է ներկայացնում Սահմանադրության
28-րդ հոդվածը, որը ամրագրում է կրոնի դասերի հաճախելու եւ որոշ
ուսումնական հաստատություններում ժամերգության կատարման ազատությունը. «ոչ մի կրոնական դասավանդում չպետք է տեղի ունենա այն ուսումնական հաստատություններում, որոնք գոյատեւում են
պետական միջոցների հաշվին, պետության կողմից ճանաչված կամ
պետական միջոցների հաշվին գոյատեւող ուսումնական հաստատություն այցելող որեւէ անձի չի կարելի պարտադրել հաճախել այնտեղ
անցկացվող կրոնի դասերին կամ ներկա գտնվել ժամերգությանը, եթե այդ անձը կամ նրա անչափահաս լինելու պարագայում նրա խնամակալը չի տվել իր համաձայնությունը» 36 ։
2.Աշխարհիկ պետության սկզբունքի միջնորդավորված ամրագրումը սահամանդրության մեջ՝ (Բուլղարիա, Հայաստան, Վրաստան,
Ավստրիա, Գերմանիա, ԱՄՆ, Շվեյցարիա, Բելգիա, Մեքսիկա, Բրազիլիա, Ավստրալիա, Բոսնիա եւ Հերցոգովինա, Կանադա, Վենեսուելա
եւ այլն)։
Կանադայի եւ Բոսնիա-Հերցոգովինայի Սահմանադրությունների
հիմնական իրավունքների բաժիններում, բավականին հակիրճ է խոսվում խղճի եւ դավանանքի ազատության մասին։
 Կարելի է ենթադրել, որ
Տե՛ս, Маклаков В.В Конституция зарубежных стран учеб. Пособие //Маклаков В.В. 4
Տե՛ս, նույն տեղում էջ 454
325ԻՐԱՎԱԳԻՏՈՒԹՅՈՒՆ
կրոնական հարաբերությունների ոլորտում իրավունքների եւ ազատությունների այդպիսի նվազագույն ամրագրումը կապված է տվյալ պետությունների (Կանադա՝ կաթոլիկություն եւ բողոքականություն, Բոսնիաեւ
Հերցեգովինա՝ ուղղափառություն, կաթոլիկություն եւ իսլամ) բնակչության բազմադավան կազմությամբ եւ որեւէ դավանանքի նախապատվությամբ պայմանավորված միջկրոնական ընդհարման վտանգով։
ԱՄՆ-ի, Ավստրալիայի եւ Շվեյցարիայի Սահմանադրությունները,
ամրագրում են աշխարհիկ պետությա նանքակտելի տարրերը։
 Շվեյցարիայի Սահմանադրության 15-րդ հոդվածի համաձայն.«Երաշխավորվում է խղճի եւ դավանանքի ազատությունը։
 Յուրաքանչյուր ոք իրավունք ունի ազատորեն ընտրել իր կրոնը, եւ աշխարհընկալման համոզմունքը, դավանել այն միայնակ կամ այլոց հետ» 37 ։
Ավստրալիայի Սահմանադրության 16-րդ հոդվածում ասվում է.
«Ավստրալական Միությունը իրավասու չէ սահմանել իրավական նորմեր պետական կրոնի կամ երկրպագության ձեւերի վերաբերյալ կամ
սահմանափակել որեւէ կրոն դավանելու ազատությունը 38 ։
ԱՄՆ Սահմանադրության առաջին ուղղումը պարունակում է
հետեւյալ իրավանորմը. «Կոնգրեսը չպետք է հրապարակի որեւէ օրենք՝
կապված կրոնի սահմանման կամ դրանցից որեւէ մեկ ազատ դավանանքը արգելելու հետ, կամ խոսքի եւ մամուլի ազատությունը սահմանափակող կամ ժողովրդի՝խաղաղ միավորվելու եւ բողոքները բավարարելու վերաբերյալ հանրագրերով կառավարությանը դիմելու իրավունքը» 39 ։
ԱՄՆ Գերագույն դատարանի զգալի թվով որոշումներ՝ կրոնական կազմակերպություններին պետության կողմից ամեն տեսակի այդ
թվում՝ ֆինանսական աջակցություն ցուցաբերելու արգելքի վերաբերյալ, հիմնվում են Անկախության Հռչակագրի հեղինակներից մեկի՝
Թոմաս Ջեֆերսոնի (քրիստոնեական կրոնի ջերմեռանդ քննադատի)
Տե՛ս, Конституция государств Европы։
 В 3-х т/Л.А. Окунькова Институт
Տե՛ս, Конституция Австралии(Принята 1900/ Вступила в силу 1,01,1901/ Положения
Տե՛ս, Билль о правах 1789-1791гг. (Первые 10поправок к Конституции США)
326ԻՐԱՎԱԳԻՏՈՒԹՅՈՒՆ
հայտնի արտահայտության վրա, որում խոսվում է «եկեղեցու եւ պետության միջեւ կանգնած բարձր բաժանարար պատի» մասին 40 ։
3. Պետական կամ ավանդական կրոնով(եկեղեցով) սահմանված
աշխարհիկ պետություններ։
(Բուլղարիա, Հայաստան, Վրաստան, Անդորրա, Արգենտինա)
Հարկ է այստեղ զատորոշել պետական կամ պաշտոնական կրոն
եւ պարտադիր կրոն հասկացությունները։
 Երբեմն այս արտահայտությունները գործածվում են միասնական կերպով՝ ստեղծելով որոշակի
հայեցակարգային մոլորություններ։
 Իրավաբանական գրականության
մեջ պետական եւ պաշտոնական կրոն եզրույթները նույնանում են եւ
գործածվում են որպես հոմանիշներ։
 Պետական կամ պաշտոնական
կրոնի հռչակումը հակասության մեջ չի մտնում մտքի, խղճի եւ կրոնի
ազատության իրավունքի հետ։
 Ներկայումս աշխարհի մի շարք զարգացած ժողովրդավարական երկրներ գերապատվություն են տվել
որեւէ կրոնի, այն ճանաչել են պետական կամ պաշտոնական, միեւնույն
ժամանակ երաշխավորել յուրաքանչյուրի խղճի եւ դավանանքի ազատության իրավունքը։
 Այլ է խնդիրը պարտադիր կրոնի ճանաչման
դեպքում։
 Այն բնորոշ է առավելապես աստվածապետություններին եւ
կրոնապետություններին։
 Գաղափարական բազմակարծությունը աշխարհիկ պետության անքակտելի տարրն է։
 Ակնհայտ է, որ ցանկացած պարտադիր գաղափարախոսություն չի կարող համատեղելի լինել ինչպես խղճի ազատության իրավունքի, այնպես էլ պետության
աշխարհիկության սկզբունքի հետ։
Ավանդական կրոնական կազմակերպությունը կարող է ունենալ
պետական կարգավիճակ կամ չունենալ։
 Անկախ այդ հանգամանքից
այն պետության մեջ մեծ դեր է խաղում մշակութային դաստիարակության, ազգային-կրոնական ավանդույթների պահպանման ու զարգացման գործում։
 Պետք է նկատել որ միջազգային իրավունքը ըստ էության
հակասություն չի տեսնում պետության աշխարհիկության սկզբունքի եւ
պետության կողմից որեւէ կրոնական կազմակերպության առանձնաշնորհության ճանաչման համադրման մեջ։
 Այնուամենայնիվ, պետության աշխարհիկությունը երբեմն քաղաքակրթական բախման մեջ է
գտնվում աշխարհիկ հռչակված այս կամ այն պետության պատմական
Տե՛ս, L. Dreisbach, "Sowing Useful Truths and Principles"։
 The Danbury Baptists,
327ԻՐԱՎԱԳԻՏՈՒԹՅՈՒՆ
փորձի, ավանդույթների, հասարակության պատկերացումների եւ
հոգեւոր ընկալումների հետ։
 Դրա հետեւանքները լինում են այն, որ այդպիսի պետությունները իրենց հոգեւոր պահանջմունքների բավարարաման հարցում բավական «հեռու են գնում» քան թույլ է տալիս աշխարհիկության կարգավիճակը։
 Աշխարհիկ պետությունների մեջ կրոնականության հատկանիշները արտահայտվում են կառավարական միջոցառումների ժամանակ հոգեւոր դասի անդամների գործուն մասնակցությամբ, Սուրբ Գրքի վրա նախագահների երդմնակալության 41 , կրոնական տոների՝ պետության կողմից ճանաչման եւ այլ դրսեւորումներով։
Անդորրայի Իշխանապետությունը որպես աշխարհիկ պետություն
ձեւավորել է կրոնի հանդեպ իր յուրահատուկ մոտեցումը։
 Բնակչության ճնշող մեծամասնությունը (մոտ 90 տոկոս) հարում է Կաթոլիկ եկեղեցու դավանանքին։
 Սահմանադրության 11-րդ հոդվածը երաշխավորում է «մտքի, կրոնի եւ պաշտամունքի ազատությունը, յուրաքանչյուրի կարծիքը, կրոնը եւ հավատը արտահայտելու իրավունքը»։
 Սահմանդրությունը նույն հոդվածով «երաշխավորում է Կաթոլիկ եկեղեցու
ազատ եւ հանրային գործունեության իրականացումը եւ պետության
հետ առանձնահատուկ համագործակցային հարաբերությունների օժանդակումը՝ հիմնված անդորրական ավանդույթների վրա»։
 «Սահմանադրությունը ճանաչում է Կաթոլիկ եկեղեցու կողմից հաստատված միավորումները, որոնք ունեն իրավաբանական անձի կարգավիճակ՝ համապատասխան նրա իրավանորմերին եւ լիարժեք գործունակությանը...» 42 ։
 Այս առավելություններից բացի Անդորրայի Սահմանադրությունը եկեղեցական կարգով հաստատված ամուսնությունները
ճանաչում է պետական։
 43
Մի շարք աշխարհիկ պետություններում նախագահները երդմնակալության արարողության ժամանակ երդվում են ձեռքը դրած միայն մայր օրենքի վրա (Ղրղզստան,
Ղազախստան) ։
 Ռուսաստանի Դաշնության նախագահները ավանդույթի համաձայն
երդվում են աջ ձեռքը Սահմանադրության իսկ ձախը՝ նախագահական իշխանության խորհրդանշանի վրա դրված։
 ԱՄՆ-ի բոլոր նախագահները, որոշ բացառություններով, երդվել են Սուրբ գրքի վրա։
 Հայաստանի Հանրապետությունում ավանդույթի ուժով նախագահների երդմնակալությունը կատարվում է աջ ձեռքը միաժամանակ դրված Սահմանադրության եւ պետական խորհրդանիշի իմաստ կրող Վեհամոր Ավետարանի վրա։
Տե՛ս, Конституция Княжества Андорраот 14 марта 1993 года
Տե՛ս, նույն տեղում Հոդված 13-րդ հոդված առաջին մաս։
328ԻՐԱՎԱԳԻՏՈՒԹՅՈՒՆ
Կաթոլիկ եկեղեցին մեծ դեր է խաղում նաեւ Արգենտինայի ժողովրդի հասարակական կյանքում, ազգային ավանդույթների զարգացման
գործում, ինչի հետեւանքով պետությունը Կաթոլիկ եկեղեցու հետ սահմանել է գործընկերային հարաբերություններ։
 Արգենտինայի Սահմանադրության 2-րդ հոդվածն ամրագրում է «Դաշնային կառավարությունը աջակցում է Հռոմի կաթոլիկ-առաքելական եկեղեցու պաշտամունքը» 44 ։
Պետությունը երաշխավորվում է յուրաքանչյուրի կրոնի ազատության իրավունքը։
 Հատկանշական է, որ նախքան 1994թ. սահմանադրական
բարեփոխումները, Արգենտինայի Հանրապետության նախագահը
պետք է լիներ կաթոլիկ եկեղեցու դավանանքի հետեւորդ։
Բուլղարիայի Սահմանադրության 13-րդ հոդվածն ամրագրում է.
«1) դավանանքի ազատություն, 2) կրոնական հաստատությունները առանձնացված են պետությունից, 3) Բուլղարիայի Հանրապետությունում ավանդական կրոն է համարվում արեւելյան-ուղղափառ հավատը
4) Կրոնական համայնքները եւ հաստատությունները, ինչպես նաեւ
կրոնական համոզմունքները չեն կարող օգտագործվել քաղաքական
նպատակների համար» 45 ։
Այնուամենայնիվ, աշխարհիկ պետությունում պետական կրոնի
սահմանմամբ, մեր կարծիքով, չի խաթարվում աշխարհիկության
սկզբունքի էությունն ու նշանակությունը, եթե տվյալ պետության մեջ՝
ա) ճանաչվում եւ երաշխավորվում է յուրաքանչյուրի խղճի եւ դավանանքի ազատության իրավունքը,
բ) պետությունը կրոնական հիմքերով պայմանավորված արգելքներ չի դնում մարդու եւ քաղաքացու իրավունքների եւ ազատությունների իրացմանը,
գ) կրոնական կանոնները ներառված չեն իրավունքի աղբյուրների մեջ,
դ) կրոնական կազմակերպությունները չեն մասնակցում պետական կառավարմանը, իսկ նրանց հոգեւոր ներկայացուցիչները չեն կարող նշանակվել պետական իշխանության մարմինների կողմից։
Տե՛ս, Конституция Аргентинской Республики Принята Генеральным Конституцион329ԻՐԱՎԱԳԻՏՈՒԹՅՈՒՆ
Միաժամանակ, սույն հետազոտության շրջանակում անհրաժեշտ
է կարեւորել տարբեր երկրերի կրթության ոլորտում աշխարհիկության
սկզբունքի իրացման փորձի հետազոտությունը։
 Ուսումնական հաստատություններում կրոնական ուղղվածության առարկայի դասավանդման հարցը արտասահմանյան երկրներում լուծվում է տարբեր
կերպ։
 Բելգիայի Սահմանադրության 24-րդ հոդվածը պարունակում է
հետեւյալ դրույթը. «Պետական իշխանությունների կողմից կազմակերպված դպրոցները մինչեւ պարտադիր դպրոցական ուսուցման ավարտը ընտրության հնարավորություն են սահմանում ճանաչված
կրոններից որեւէ մեկի եւ ոչ կրոնադավանական բարոյականության
դասավանդման միջեւ»։
Գերմանիայում, Սահմանադրության համաձայն, դպրոցներում
կրոնական ուսուցումը պարտադիր է։
 Սահմանադրության 7-րդ հոդվածում ասվում է. «Կրոնական ուսուցումը հանրային դպրոցներում,
բացառությամբ ոչ կրոնադավանական դպրոցների, պարտադիր առարկա է։
 Առանց պետության հսկողության իրավունքին վնաս պատճառելու կրոնական ուսուցումն իրականացվում է կրոնական համայնքների սկզբունքներին համապատասխան։
 Ոչ մի ուսուցիչ չի կարող
պարտավորված լինել իր կամքին հակառակ իրականացնելու կրոնական ուսուցում» 46 ։
Ղազախստանը նույնպես ճանաչում է կրթության աշխարհիկության սկզբունքը։
 Համաձայն «Կրոնական գործունեության եւ կրոնական կազմակերպությունների մասին» Ղազախստանի Հանրապետության օրենքի 3-րդ հոդվածի 4-րդ մասի. «Ղազախստանի Հանրապետության կրթական եւ դաստիարակության համակարգը բացառության
հոգեւոր (կրոնական) կրթական կազմակերպությունների առանձնացված է կրոնից եւ կրոնական միավորումներից եւ ունի աշխարհիկ
բնույթ» 47 ։
Բացի այդ, 2010 թվականին Ղազախստանում ֆակուլտատիվ
կարգով (ըստ ցանկության) մտցվեց «Կրոնագիտության հիմունքներ»
Տե՛ս, Конституции государств Европы։
 В 3-х т. / Общ. ред. и вступ. ст. Л. А.
Տե՛ս, Закон Республики Казахстан от 11 октября 2011 года No 483-IV «О религиозной
330ԻՐԱՎԱԳԻՏՈՒԹՅՈՒՆ
առարկան։
 Ղազախստանի Հանրապետության կրթության եւ գիտության նախարարի հրամանի 48 համաձայն՝ 2016թ. Ղազախստանի միջնակարգ դպրոցների 9-րդ դասարններում պարտադիր կարգով
ներդրվեց «Աշխարհիկությունը եւ կրոնագիտության հիմունքները» առարկան, որի դասավանդումը վերապահվեց միայն հատուկ պատրաստվածություն անցած պատմության ուսուցիչներին։
Իսկ Մեքսիկայի Սահմանադրության 24-րդ հոդվածում բավականին արմատականորեն սահմանված է. «Երաշխավորվում է դավանանքի ազատությունը, որի սկզբունքներով պետք է առաջնորդվի
կրթությունը, իսկ վերջինս չպետք է ընդհանուր բան ունենան որեւէ
կրոնական ուսմունքի հետ, այն պետք է հիմնված լինի գիտության առաջընթացի վրա եւ ծառայի տգիտության եւ նրա հետեւանքների՝
ստրկության, ֆանատիզմի, եւ նախապաշարումունքների դեմ պայքարին» 49 ։
Այսպիսով՝ վերլուծելով արտասահմանյան երկրների փորձը` կրոնի ինստիտուտի նկատմամբ հարաբերությունները ձեւավորելիս եւ,
մասնավորապես, այդ համատեքստում ուսումնասիրելով պետությունների աշխարհիկության սկզբունքի իրացման առանձնահատկությունները՝ կարելի է ընդհանրացված կարգով ներկայացնել հետեւյալ եզրահանգումները.
1) Աստվածապետական, կղերական, աթեիստական պետություններում քաղաքացիները չունեն խղճի ազատության իրավունք կամ
վերջինս զգալիորեն սահմանափակված է։
 Այդպիսի պետությունները
իրենց էությամբ հակադրվում են պետության աշխարհիկ ձեւին։
 Բախումը նաեւ նրանում է, որ աստվածապետական եւ կղերական պետության հակապատկեր է հանդիասանում նաեւ աթեիստական պետությունը, որտեղ կրոնական կազմակերպությունները ամբողջությամբ
Տե՛ս, Приказ Министра образования и науки Республики Казахстан от 15 июля 2014
Տե՛ս, Конституция Мексиканских Соединеных Штатов от 05,02,1917
331ԻՐԱՎԱԳԻՏՈՒԹՅՈՒՆ
մեկուսացած են հասարակական կյանքից եւ սոցիալական գործընթացներից, ինչպես նաեւ զրկված են որեւէ կարգավիճակից։
 Այս ծայրահեղությունների միջեւ գոյություն ունի պետության կիասաշխարհիկ
կամ կիսակրոնական ձեւը, որը պարունակում է որոշակի հատկանիշներ եւ աշխարհիկ պետությունից եւ կրոնապետությունից։
2) Աշխարհիկ պետության սահմանման հիմքում դրվում են այնպիսի հատկանիշներ ինչպիսիք են՝ ա) նորմատիվ իրավական ակտերում խղճի եւ դավանանքի ազատության իրավունքի ամրագրումը, բ)
իրավունքի աղբյուրներում կրոնական կանոնների եւ դոգմաների ներառման անթույլատրելիությունը, գ) դավանանքով պայմանավորված
մարդու հիմնական իրավունքների եւ ազատությունների հատկապես՝
ընտրական իրավունքի սահմանափակման անթույլատրելիությունը, դ)
հոգեւոր գործիչների՝ պետական կառավարման մասնակցության արգելքը։
3) Պետության աշխարհիկության հայեցակարգում պետական
կամ պաշտոնական կրոնի բացակայության տարածված տեսակետը
մեր կողմից մերժվում է։
 Մեր կարծիքով ներկայումս չկա որեւէ ծանրակշիռ տեսություն, որը «պետական կրոն» եւ «աշխարհիկ պետություն» եզրույթները համարի անհամատեղելի։
 Մեր համոզմամբ պետական կամ պաշտոնական կրոնի հռչակումը տակավին հիմք չէ պետությունը աշխարհիկ չհամարելու այլ ելակետային է, թե ինչ չափանիշներով է իրականցվում կրոնական կազմակերպությունների հետ
հարաբերակցությունը։
4) Աշխարհիկ պետությունները կրոնի հանդեպ դրսեւորած վարքագծով միատեսակ չեն եւ առաջնորդվում են կուտակած ազգային,
կրոնական, մշակութային սովորույթներով, ավանդույթներով, որոնք
էլ, ըստ էության, նախանշում են նրանց ազգային բարոյական նախահիմքն ու նկարագիրը։
 Աշխարհիկության սկզբունքի իրավական ամրագրումը դեռեւս լիարժեք չի երաշխավորում դրա անշեղ իրացումն ու
կենսագործումը։
 Հատկապես դա վերաբերում է այն պետություններին, որտեղ կրոնական կազմակերպություններից մեկն ավանդաբար
շոշափելի մասնակցություն է ունեցել տվյալ պետության կամ ազգի
մշակութային, բարոյական, արժեքային համակարգի կայացման եւ
զարգացման գործում։
