Դինամիկ զարգացող եւ հարափոփոխ միտումներով բնութագրվող ժամանակակից աշխարհում գնալով մեծանում է տնտեսական դիվանագիտության դերը։
  Անկախ նրանից, թե որքանով ենք կարեւորում դրա նշանակությունը, որքանով ենք ճիշտ ընկալում դրա էությունը, վերջապես, որքանով ենք տիրապետում դրա գործիքակազմին, տնտեսական դիվանագիտությունը գրեթե ամենուր է՝ սկսած մեզ շրջապատող լոկալ միջավայրից եւ վերջացրած՝ գլոբալ տնտեսությամբ 1 ։
 Այն ժամանակակից դիվանագիտության անբաժանելի մասն է, եւ զարգացող ու զարգացած երկրներում ակնհայտորեն միտում կա տնտեսությունը դարձնել դիվանագիտության, քաղաքականության կենտրոն։
  Տնտեսական գլոբալացման համատեքստում, տնտեսական ճգնաժամի առաջ բերած խնդիրների համեմատական լուծումները ցույց են տալիս, որ տնտեսական դիվանագիտությունը դառնում է պատճառ ավանդական դիվանագիտության համար, որը ներդրումների մոբիլիզացմանը եւ արտահանմանն աջակցելու գործընթացներին է ծառայում։
  Այս առումով կարեւորվում է տնտեսական գործունեության համակարգման, միջազգայնացման եւ տնտեսական շահերի խթանման, արտաքին գործերի նախարարությունների մակարդակով բիզնեսի եւ ներդրումների ներգրավման անհրաժեշտությունը՝ սիներգետիկ արդյունքների հասնելու համար։
  Տնտեսական դիվանագիտության մեջ ակտիվ ներգրավվածությունը դարձել է շատ պետական հաստատությունների էական հատկանիշը։
  Նրանց հիմնական մտահոգությունն այն է, թե ինչպե՞ս կարելի է առավել բարենպաստ դիրք ապահովել համաշխարհային շուկաներում, որտեղ անբարեխիղճ մրցակցության միջավայրում խաղի կանոնները եւ օրենքները, ոչ միայն տնտեսական, այլեւ ոչ տնտեսական բնույթ ունենալով, նպատակ ունեն հաճախ քողարկված ձեւով պաշտպանել առանձին երկրների ազգային շահերը, հասնել առավելագույն հնարավոր մասնաբաժնի՝ աշխարհում համախառն ազգային արտադրանքի բաշխման մեջ։
  Նման նպատակներին հասնելու համար բոլոր երկրներն օգտագործում են հնարավոր տարբեր կառուցակարգեր եւ ռազմավարություններ, ինչպես նաեւ հստակ թիրախներ հետապնդող դիվանագիտությունը։
  Տնտեսական դիվանագիտությունը դարձել է կարեւորագույն գործիք եւ գործառույթ՝ ազգերի, Տնտեսական դիվանագիտությունը ֆրանսիական ծագում ունի (La diplomatie 281ՏՆՏԵՍԱԳԻՏՈՒԹՅՈՒՆ պետությունների, միջազգային կազմակերպությունների եւ ընկերությունների համար՝ ինտեգրման գործընթացներում։
  Ավելին, տնտեսական դիվանագիտությունը դարձել է համաշխարհային շուկան ներթափանցելու առաջնային միջոց։
  Արդի աշխարհում միջազգային տնտեսական հարաբերությունները ուժային հարաբերությունների համակարգ են, ուր միախառնվում են քաղաքական եւ տնտեսական շահերը Հետեւաբար, կարեւոր է բացահայտել տնտեսական դիվանագիտության էությունը, դրա նպատակներն ու խնդիրները, ինչպես նաեւ կապն այլ ոլորտների եւ զարգացումների հետ, ըստ այդմ հաշվի առնելով ինչպես որոշակի պատմական հիմքերն, այնպես էլ ժամանակի ընթացքում տնտեսական դիվանագիտության ընկալումների որոշակի էվոլյուցիան։
 Մասնագիտական գրականությունը ներառում է տնտեսական դիվանագիտության էությանը, նպատակներին եւ խնդիրներին առնչվող միմյանցից էականորեն տարբերվող սահմանումներ եւ մոտեցումներ։
 Դրանցից յուրաքանչյուրն ունի իր հիմնավորումը եւ դժվար է գնահատել այս կամ այն մոտեցման առավել կամ նվազ արժեքը [2, pp.41-56]։
  Այդ ամենն ընկալելու, առավել եւս գործնականում կիրառելու նպատակով անհրաժեշտ է հաշվի առնել ինչպես տվյալ պատմական ժամանակաշրջանի, երկրի կամ տարածաշրջանի յուրահատկություններն, այնպես էլ ապագային միտված զարգացման ռազմավարությունների եւ ծրագրերի տեսլականներն ու թիրախները։
 Տնտեսական դիվանագիտության մեր ընկալումը հիմնված է այն համոզմունքի վրա, որ երկրի տնտեսական առաջընթացի երկու կարեւոր հենասյուներն են տնտեսական անվտանգության եւ մրցունակության բարձր մակարդակի ապահովումը։
 Տնտեսական դիվանագիտությունը չի կարող լինել բացարձակ անկախ եւ ինքնանպատակ գործունեության ոլորտ։
  Այն, մեր համոզմամբ, պետք է ծառայի այս երկու հենասյուներին։
 Թյուր կարծիք կա առ այն, որ «դիվանագիտություն» եզրույթը կիրառելի է հիմնականում երկրի արտաքին հարաբերություններում։
  Հայաստանում հավատարմագրված միջազգային կառույցների, արտերկրի դեսպանատների եւ հյուպատոսությունների, Հայաստան այցելող տարբեր խմբերի, պատվիրակությունների եւ անհատների հետ երկրի 282ՏՆՏԵՍԱԳԻՏՈՒԹՅՈՒՆ առաջընթացին նպաստող ցանկացած հանդիպում, քննարկում եւ բանակցություն պետք է դիտարկել հենց ՏԴ համատեքստում։
 Անկախ նրանից, թե ինչպես է տեսականորեն ընկալվում տնտեսական դիվանագիտությունը տարբեր երկրներում, կարեւոր է հստակեցնել տնտեսական դիվանագիտության էությունը, դրա խնդիրները եւ նպատակները յուրաքանչյուր երկրի համար՝ հաշվի առնելով նաեւ առկա պայմանները եւ զարգացման միտումները։
 Մեր ընկալմամբ, տնտեսական դիվանագիտությունը Հայաստանում եւ Սփյուռքում առկա մտավոր եւ նյութական ռեսուրսների հասցեական, նպատակային եւ արդյունավետ օգտագործումն է՝ ի շահ երկրի տնտեսական անվտանգության ապահովման, ազգաբնակչության կյանքի որակի բարելավման եւ այդ նպատակով Հայաստանին եւ հայությանը ծառայող մրցունակ մարդկային կապիտալ ձեւավորման եւ իրացման միջոցով։
 Նախ, կարեւոր է տնտեսական դիվանագիտությունը դիտարկել երկու հարթություններում՝ - արտաքին եւ - ներքին։
 Արտաքին տնտեսական դիվանագիտության մեջ կարելի է առանձնացնել - պետական, - ժողովրդական, - խորհրդարանային, - գործարար։
 Ներքին տնտեսական դիվանագիտության մեջ կարելի է ներառել - հանրային դիվանագիտություն, - երկրում հավատարմագրված միջազգային կազմակերպությունների, - երկրում հավատարմագրված արտերկրի դեսպանատների, - երկրում գործող օտարերկրյա կապիտալով ընկերությունների, - երկիր այցելող արտերկրի ֆիզիկական եւ իրավաբանական անձանց, - արտահանմամբ եւ ներմուծմամբ մասնագիտացած ֆիզիկական եւ իրավաբանական անձանց, 283ՏՆՏԵՍԱԳԻՏՈՒԹՅՈՒՆ օտարերկրյա կապիտալով եւ խառը ներդրումային ընկերությունների, - Հայաստանը միջազգային հարթակներում ներկայացնող պետական, ոչ պետական, մասնավոր, հասարակական կառույցների, - տարածաշրջանային համագործակցության ձեւաչափով Հայաստանը ներկայացնող, - այլ անհատների եւ իրավաբանական անձանց հետ, - որոշակի նպատակների եւ ծրագրերի իրագործմանը միտված բանակցային եւ այլ հարաբերություններ։
 Արտաքին տնտեսական դիվանագիտության կարեւոր բաղադրիչներ են. - միջազգային տնտեսական կազմակերպություններում եւ տարածաշրջանային միավորումներում երկրի պաշտոնական ներակայացուցչությունները - Հայաստանի Հանրապետության դեսպանատները, հյուպատոսությունները եւ այլ դիվանագիտական ներկայացուցչությունները, - Հայաստանի քաղաքացիական հասարակությունը, մասնավորապես, փորձագիտական հանրությունը տարբեր համաժողովներում եւ հանդիպումներում ներկայացնող ոչ կառավարական, ոչ պետական կառույցներն ու անհատները, - աշխատանքային պայմանագրով արտերկրում բնակվող, անձնական, գործնական, զբոսաշրջային կամ այլ նպատակներով ժամանակավորապես արտերկրում գտնվող ՀՀ քաղաքացիները, - ժամանակավոր կամ մշտական բնակության կարգավիճակով արտերկրում բնակվող ՀՀ քաղաքացիները, - գործարարներ եւ գործարարների խմբեր, - ՀՀ պետական, հասարակական, գործարար կառույցները եւ դրանց շահերը ներկայացնող այլ անձինք, որոնք այս կամ այն չափով լիազորված են արտերկրում հանդես գալ եւ նպաստել ձեռնարկատիրության, գիտական, գիտատեխնիկական գործունեության, տնտեսության եւ դրա առանձին ոլորտների զար284ՏՆՏԵՍԱԳԻՏՈՒԹՅՈՒՆ գացման ծրագրերի, հայեցակարգերի ու առաջարկների իրագործմանը։
 Պետական մակարդակով իրականացվող տնտեսական դիվանագիտության ասպարեզում հարկավոր է տարանջատել - Խորհրդակցությունները, - պաշտոնական հանդիպումները, - աշխատանքային հանդիպումները, - երկկողմ բանակցությունները, - բազմակողմ բանակցությունները, - տնտեսական ծրագրերի իրագործմանը միտված այլ շփումները։
 Ակնհայտ է, որ ինչպես պետական կառավարման ցանկացած ոլորտից, տնտեսական քաղաքականության յուրաքանչյուր ուղղությունից, այնպես էլ տնտեսական դիվանագիտությունից կան որոշակի ակնկալիքներ։
 Հարկ է նկատել, որ ընդհանուր առմամբ, տնտեսական դիվանագիտությունն անմիջական դեր է խաղում խաղաղության, անվտանգության եւ համագործակցության հիմնարար խնդիրները լուծելու գործում։
 Դիվանագիտական նախաձեռնությունները ստեղծում են գործընկերային հարաբերություններ, որպեսզի ազգերը կարողանան միասին աշխատել երկկողմ եւ բազմակողմ խնդիրների լուծման համար։
  Տնտեսական դիվանագիտությունն անմիջականորեն կապված է ներքին եւ արտաքին ուժերի հետ համարժեք հաղորդակցման եւ բանակցությունների արվեստին ու մարտավարությանը, որոնք օգտագործում են քաղաքական եւ իրավական մեթոդներն ու մոտեցումները՝ ինչպես երկկողմ, այնպես էլ բազմակողմ հարթություններում առկա խնդիրների լուծման համար։
 Տնտեսական դիվանագիտության արդյունավետությունը գնահատելիս կարեւոր է հաշվի առնել հետեւյալ հիմնական գործոնները. - որքանով է այն նպաստում ներքին եւ արտաքին անվտանգության ապահովմանը, - որքանով է կրճատում գոյություն ունեցող սպառնալիքները, - որքանով է կանխում հնարավոր սպառնալիքների առաջացումը, 285ՏՆՏԵՍԱԳԻՏՈՒԹՅՈՒՆ որքանով է նպաստում տնտեսական անվտանգության ապահովմանը, - որքանով է համահունչ ազգային տնտեսության զարգացման առաջնահերթություններին, - որքանով է համընկնում հարեւան եւ գործընկեր երկրների ազգային, պետական եւ տնտեսական շահերին, - որքանով է աջակցում տարածաշրջանային եւ գլոբալ անվտանգությանը։
 Հետեւաբար, տնտեսական դիվանագիտությունը վճռական դեր է խաղում արդյունավետ միջազգային կապեր հաստատելու, փոխշահավետ համաձայնագրեր կնքելու եւ դրանք իրացնելու, ինչպես նաեւ երկրի համար առաջնահերթ տնտեսական նպատակներ հետապնդելիս։
 Տնտեսական դիվանագիտության մեջ ներգրավված անձինք եւ կառույցները կարող են օգնել միմյանց՝ ամբողջ աշխարհում գործընկերային կապեր հաստատելուն, որպեսզի առանձին վերցրած որեւէ երկիր եւ նրա ակամա գործընկերները կարողանան հասկանալ գլոբալ խնդիրները, պահպանել համաշխարհային մրցունակությունը եւ նյութականացնել այն հնարավորությունները, որոնք ստեղծում է գլոբալացումը եւ թվայնացման դարաշրջանը։
  Եթե ոչ հեռու անցյալում դիվանագիտությունը, մասնավորապես, տնտեսական դիվանագիտությունը համարվում էր հանգիստ, կուլիսային հաղորդակցություն կառավարությունների, պետությունների եւ միջազգային կազմակերպությունների միջեւ [6], ապա ներկայումս այն էականորեն բազմազանեցված բնույթ ունի եւ դրանից շատ բան կարելի է ակնկալել։
 Կարեւոր է, որ պետությունը հստակեցնի այն խնդիրները, որոնց լուծմանը միտված կլինի տնտեսական դիվանագիտությունը։
  Մեր կարծիքով նման խնդիրներից կարելի է առանձնացնել հատկապես հետեւյալ հիմնականները. ա/ մասնակցություն տարածաշրջանային ինտեգրման գործընթացներին (ԵՄ, ԵԱՏՄ եւ այլ խմբավորումների, ռազմավարական միությունների), այլ պետությունների հետ առկա մարդկային եւ այլ ռեսուրսների ու ջանքերի համատեղ օգտագործում՝ նվազագույնի հասցնելու գլոբալացման մարտահրավերներից հնարավոր խոցելիության մակարդակը եւ միասնաբար լուծելու կայուն զարգացման նպատակներին հասնելու հետ կապված խնդիրները, 286ՏՆՏԵՍԱԳԻՏՈՒԹՅՈՒՆ բ/ ոչ պետական կառույցների հետ համագործակցության եւ դաշինքների ձեւավորման նոր մոդելների մշակում, համադրելով ավանդական եւ նորարական, այլընտրանքային մոդելների բաղադրիչներ, որոնք կբարձրացնեն գործընթացների կանոնակարգման արդյունավետությունը, գ/ կառավարման համակարգի բարեփոխում եւ կատարելագործում՝ համակարգի ներսում խթանելով ապակենտրոնացումը, ստեղծելու որոշումների կայացման կենտրոններ, որոնք կօգտվեն տարածաշրջանային եւ տեղական դինամիկ զարգացումներից, ինչպես նաեւ տարածաշրջանային գիտելիքների ցանցերի համախմբումից եւ կխթանեն պետական կառույցների բարեփոխումները՝ ավելացնելով փոփոխությունների, թափանցիկության եւ հաշվետվողականությանն արձագանքելու ճկունությունը, դ/ կառուցվածքային բարեփոխումների արագացում՝ գիտելիքահենք տնտեսության եւ համաշխարհային տնտեսության մեջ երկրի մրցունակության բարձրացմանն առավել դինամիկ անցման ապահովման համար, ե/ քաղաքական համակարգի բարեփոխում, որը միտված է մասնակցային ժողովրդավարության մեխանիզմների զարգացմանը՝ քաղաքացիների ներգրավվածության խրախուսմանը եւ նպաստելու հանրային կառավարման համակարգի լեգիտիմության ամրապնդմանը։
 Տնտեսական դիվանագիտության հիմնական խնդիրները բխում են երկրի զարգացման տեսլականից, առաջնահերթություններից եւ որոշակի ազգային ու պետական առանձնահատկություններից։
  Հայաստանի պարագայում, մեր համոզմամբ, դրանք հանգում են հետեւյալ հիմնական նպատակներին՝ 1. համաշխարհային տնտեսության մեջ ազգային տնտեսական շահերի իրացում, 2. տնտեսական անվտանգության պաշտպանություն՝ դիվանագիտական մեթոդներով, 3. երկրի միջազգային մրցունակության բարձրացում։
 Երկրորդ աշխարհամարտի տարիներին եւ դրանից հետո, առավել, քան նախկինում, մարդկանց եւ պետությունների համար ակնհայտորեն բարձրացավ խաղաղության արժեքը։
  Ակնհայտ դարձավ, որ դարերով կուտակված, գոյություն ունեցող եւ ապագայի խնդիրները պահանջում 287ՏՆՏԵՍԱԳԻՏՈՒԹՅՈՒՆ են ոչ թե բռնի ուժով հանգուցալուծումներ, այլ՝ մարդկային բանականության, գիտելիքի եւ փոխըմբռնման ճանապարհով ձեռք բերվող համաձայնություններ։
  Ավելի շատ սկսեցին ուշադրություն դարձնել փոխըմբռնման նախաձեռնություններին, եւ տարբեր մակարդակներով տարվող բանակցություններին։
  Ավելի շատ սկսվեց կիրառվել դիվանագիտական գործիքակազմը։
  Նախկին քաղաքական թշնամիները գիտակցեցին դիվանագիտության միջոցով փոխշահավետ սցենարներ մշակելու անհրաժեշտությունը։
  Այսպիսով, աստիճանաբար նախկին հակառակորդները սկսեցին միմյանց վերաբերվել որպես ակամա գործընկերներ եւ նույնիսկ՝ դաշնակիցներ։
 Խաղաղ պայմաններում միմյանց շահերն ընկալելու, դրանք համատեղ իրացնելու, ժողովուրդների եւ պետությունների համար կայունություն եւ կանխատեսելիություն ապահովելու նպատակով նոր աշխարհակարգի նախահայր Ջոն Մեյնարդ Քեյնսն առաջարկեց ձեւավորել պատերազմին մասնակցած եւ դրանից տուժած երկրների տնտեսությունների վերակառուցմանը եւ զարգացմանն աջակցող եւ դրամական հարաբերությունների կայունությունն ապահովող երկու համաշխարհային կառույցներ։
  Դրանով իսկ, մեր համոզմամբ, սկիզբ դրվեց միջազգային նոր տնտեսակարգին, խաղաղ գոյակցության նոր սկզբունքների կիրառմանը եւ նոր միջազգային կառուցակարգի ձեւավորմանն ու զարգացմանը։
  Այլ խոսքով՝ սկիզբ առավ խաղաղության հաստատմանը միտված տնտեսական դիվանագիտությունը։
  1944 թվականին ԱՄՆի Բրետոն-Վուդս քաղաքում հիմնադրվեցին Վերակառուցման եւ զարգացման միջազգային բանկը (ներկայումս՝ Համաշխարհային բանկի խումբ) եւ Արժույթի միջազգային հիմնադրամը, որոնք սկսեցին գործել 1946 թվականին [7], երբ դրանց հիմնադիրն արդեն ավարտել էր իր երկրային կյանքը։
 Նոր զարգացումները հնարավորություն ընձեռեցին, որ հենց հաջորդ տարի՝ 1947 թվականին ԱՄՆ-ի Կոնգրեսին Ջորջ Մարշալը ներկայացնի պատերազմող երկրների տնտեսությունների վերականգնմանը միտված ֆինանսական աջակցություն տրամադրելու գործողությունների ծրագիրը, որն առավել հայտնի դարձավ որպես Մարշալի պլան [8, pp. 23-45]։
  Այս պլանի առանցքային ուղղությունը նոր սկիզբ առած տնտեսական դիվանագիտությունն էր, միջպետական հարաբերություններին ներարկած այն որակը, որն արմատապես փոխեց համաշ288ՏՆՏԵՍԱԳԻՏՈՒԹՅՈՒՆ խարհային տնտեսության զարգացման հետագա ընթացքը։
  Խաղաղության հաստատմանը մեծապես նպաստեց հարյուրամյա արյունալի պատմություն ունեցող եվրոպական երկրների միջեւ Մարշալի պլանով «հարկադրած» Եվրոպական տնտեսական համագործակցության կազմակերպության ստեղծումը [9, pp.103-107] 1948 թվականին։
  Ուշագրավ է, որ Մարշալի պլանով նախատեսված ֆինանսական օգնության ստացման կարեւոր նախապայմանն այն էր, որ եվրոպական երկրներն իրենք պետք է որոշեին ԱՄՆ դրամական օգնությամբ վերականգնվող կամ կառուցվող օբյեկտների առաջնահերթ ցանկը եւ միավորվեին մեկ կազմակերպության մեջ՝ գործընթացներին կազմակերպված եւ կանոնակարգված բնույթ հաղորդելու նպատակով։
 Տնտեսական դիվանագիտության հաղթարշավի հերթական արդյունքը 1951 թվականին Ածխի եւ պողպատի միության ստեղծման համաձայնագրի ստորագրումն էր պատերազմում նախկինում հառակորդ, իսկ համաձայնագրով՝ գործընկեր Գերմանիայի եւ Ֆրանսիայի, ինչպես նաեւ նրանց դաշնակից երկրների միջեւ։
 Այսպիսով, տնտեսական դիվանագիտության շնորհիվ ռազմաարդյունաբերական համալիրներում առանցքային ռեսուրսների՝ ածխի եւ պողպատի օգտագործման եւ դրանց նկատմամբ համատեղ վերահսկողության շուրջ համաձայնության միջոցով փաստացի վերացավ Երրորդ համաշխարհային պատերազմի, զինված գործողությունների վերսկսման, ռեվանշի վտանգը։
 Ակնհայտ է, որ ժամանակակից տնտեսական դիվանագիտության սկզբնաղբյուրը խաղաղության հաստատման անհրաժեշտությունն է եւ դրա համար մշակված մեթոդների, սկզբունքների եւ մոտեցումների ամբողջությունը։
  Այնուամենայնիվ, պարզունակ կլինի սահմանափակվել հիշատակված իրողություններով եւ ամեն ինչ բխեցնել խաղաղության հաստատման անհրաժեշտությունից։
  Առավել եւս, որ Մարշալի պլանի իրագործումն առաջատար երկրների արտաքին քաղաքական գերատեսչություններին եւ դրանց կողմից վարվող քաղաքական դիվանագիտության համար պատշաճ հետեւությունների եւ եզրահանգումների այդպես էլ չհանգեցրեց։
  Ավելին, քաղաքական դիվանագիտության կաղապարվածությունը սկիզբ դրեց նոր տիպի հակամարտության՝ «սառը պատերազմի», որը ծանր տնտեսական, ֆինանսական եւ հոգեբանական հետեւանքներ ունեցավ մարդկության համար։
 289ՏՆՏԵՍԱԳԻՏՈՒԹՅՈՒՆ Երրորդ հազարամյակի առաջին տասնամյակները բնութագրվում են տեխնոլոգիական նորամուծություններով միջնորդված գերարագ զարգացումներով եւ որակական զարգացումներով։
  Ներկայումս կարեւորվում են խաղաղության հաստատմանը եւ անվտանգության ապահովմանը միտված տարածաշրջանային եւ գլոբալ նախագծեր։
 Դրանցից կարելի է առանձնացնել Չինաստանի կողմից նախաձեռնած մեկ գոտի – մեկ ճանապարհ ծրագիրը, ինչն, ըստ էության, Մետաքսի մեծ ճանապարհի վերակենդանացման կարեւոր փորձ է։
  Վերջինս ենթադրում է պետությունների երկխոսության միջոցով գործարար շրջանակների եւ փորձագետների աշխույժ համագործակցություն։
  Ավելին, այն անխուսափելիորեն հանգեցնում է համագործակցային առավելությունների բացահայտմանն ու իրացմանը։
 Որպեսզի պետությունը խթանի իր ընտրած տնտեսական եւ առեւտրային քաղաքականության առաջնահերթությունները տարածաշրջանում եւ ամբողջ աշխարհում, նախ, պետք է ունենալ իրավասու եւ համարժեք ներուժ ունեցող անձինք՝ միջազգային ասպարեզում ընդհանուր շահեր բացահայտելու եւ դրանք տարբեր պետությունների, կազմակերպությունների եւ ընկերությունների արժեքներին եւ շահերին համահունչ իրացնելու համար։
 Այս իմաստով, տնտեսական դիվանագիտությունը կարելի է դիտարկել նաեւ որպես յուրօրինակ կամուրջ՝ տվյալ երկրի եւ աշխարհի միջեւ։
  Հետեւելով մեր երկրի զարգացման առաջնահերթություններին, Հայաստանի ՀԱնրապետությունը, հետեւաբար, պետք է մշակի եւ վարի կայուն արտաքին տնտեսական քաղաքականություն եւ վարենք ակտիվ տնտեսական դիվանագիտություն՝ առաջնորդվելով այն սկզբունքներով, որոնք համամարդկային են, կայուն են եւ ունեն տրամաբանական շարունակականություն։
 Նախ, պետք է ձգտել կառուցել եւ պահպանել ամուր երկկողմ եւ բազմակողմ հարաբերություններ, որոնք կապահովեն Հայաստանի դերը՝ որպես լիարժեք եւ հուսալի գործընկեր՝ ինչպես եվրոպական, այնպես էլ ասիական տարածաշրջաններում։
  Հետեւաբար պետք է ստեղծել արտաքին քաղաքականության ճկուն ռազմավարություն, որը կարող է հարմարվել արագ փոփոխվող միջավայրին։
  Միեւնույն ժամանակ, պետք է խուսափել հանկարծակի եւ անսպասելի փոփոխություններից, 290ՏՆՏԵՍԱԳԻՏՈՒԹՅՈՒՆ որոնք կարող են հանգեցնել նոր մարտահրավերների՝ որոշակի երկրների հետ մեր հարաբերությունների շարունակականության համար։
 Անհրաժեշտ է սթափ վերլուծել գլոբալ զարգացումները, գնահատել ստեղծված աշխարհաքաղաքական միջավայրը, ինչպես նաեւ տարածաշրջանային միտումները, առանձին պետությունների եւ տարածաշրջանային խմբավորումների, ռազմավարական դաշինքների շահերը։
  Փորձագիտական վերլուծությունները հնարավորություն են ընձեռնում նաեւ կատարել հիմնավոր կանխատեսումներ եւ Հայաստանի զարգացման առաջնահերթություններից մեկնելով, մշակել հնարավոր տարբեր զարգացումների համար պետության անվտանգության եւ տնտեսության զարգացման փաստարկված սցենարներ։
 Բացի այդ, կարեւոր է մշակել եւ հանդես գալ տարածաշրջանային կայունության շահերից բխող համապարփակ արտաքին տնտեսական եւ քաղաքական նախաձեռնություններով, որոնց արդյունավետությունը կախված կլինի արտաքին քաղաքականության ինստիտուցիոնալ հիմքերն ամրապնդելու հնարավորություններից, որպեսզի հնարավոր լինի նաեւ կյանքի կոչել միջազգային տարբեր ձեւաչափերով ստանձնած պարտավորությունները։
  Դա, իր հերթին, թույլ կտա մեր ներկա եւ հնարավոր այլ դաշնակիցներին եւ գործընկերներին ներգրավել փոխշահավետ, ամուր եւ վստահելի երկկողմ եւ բազմակողմ հարաբերությունների մեջ։
 Պակաս կարեւոր չէ նաեւ այն հանգամանքը, որ տնտեսական դիվանագիտությունը կենտրոնանա պետության զարգացման տեսլականից բխող ազգային շահերի շարունակականության վրա, ինչը միաժամանակ պետք է ներդաշնակեցվի միջազգային իրավունքի նորմերի եւ կայուն զարգացման նպատակների հետ [10]։
 Վերջապես, տնտեսական դիվանագիտության մեջ անհրաժեշտ է ներգրավել հայկական սփյուռքի մասնագիտական ներուժը եւ վերը հիշատակված սկզբունքներն ու նպատակները հետապնդելով, հնարավորություն կընձեռնվի հետապնդել համազգային նպատակներ՝ զարգացնելով եւ ամրապնդելով ոչ միայն Հայաստան – Սփյուռք, այլեւ Սփյուռք – Սփյուռք տնտեսական կապերը։
 Պետության տնտեսական դիվանագիտությունը արդյունավետ իրականացնելու պարտադիր պայման է համապատասխան գիտելիքներ եւ կենսափորձ ունեցող պետական պաշտոնյաների կրթումը, որոնք 291ՏՆՏԵՍԱԳԻՏՈՒԹՅՈՒՆ Հայաստանում եւ արտերկրում կներկայացնեն եւ կհետապնդեն հստակ ձեւակերպված նպատակները։
  Կարեւոր է, որ տնտեսական դիվանագիտությունը ներկայացնեն մրցույթներով ընտրված մասնագետներ, ովքեր հմտություն ունեն կենտրոնանալու տնտեսական դիվանագիտության վրա՝ ապահովելու մեր հիմնական ազգային շահը։
  Սա պահանջում է, որ տնտեսական դիվանագիտության ծառայությունն ընդգրկի որակյալ ինչպես արհեստավարժ դիվանագետների, այնպես էլ տնտեսության տարբեր ճյուղերը ներկայացնող հմուտ գործարարների, փորձագետների եւ տեխնոկրատների, որոնք համապատասխան կենսափորձով կկարողանան նպաստել քաղաքական եւ տնտեսական օրակարգի խնդիրների լուծմանը։
  Գիտականորեն հիմնավորված տնտեսական դիվանագիտության հայեցակարգի եւ ռազմավարության առկայության դեպքում, հաշվի առնելով միջազգային ասպարեզում տեղի ունեցող տնտեսական եւ հասարակական քաղաքական զարգացումները եւ միջազգային հարթակներում ակտիվ ներգրավվածության անհրաժեշտությունը, որը հիմնականում բխում է տնտեսական նպատակների հետապնդումից, պետության զարգացման առաջնահերթություններին միտված տնտեսական դիվանագիտության խթանումը կարող է մեծացնել կառուցողական դերակատարում ունենալու մեր կարողությունը՝ ձեւավորելու ավելի խաղաղ, բարգավաճ տարածաշրջան՝ մեր եւ գործընկեր երկրների համար։
 Ոլորտի համար արհեստավարժ մասնագետներ պատրաստելու համար կարեւոր է հաշվի առնել կրթության հետեւյալ հնարավոր հարթությունները. միջազգային տնտեսագիտություն, արտաքին գործերի ցանցերի համակարգում, տնտեսական գործունեություն, երկրի նորարարությունների կիրառում, օտարերկրյա ներդրումների ներգրավում, արտերկրի գործընկերների հետ ավելի սերտ շփումներ։
 Կարեւոր է գործնական տեսանկյունից դիտարկել հետեւյալ հիմնական բնագավառներում՝ տնտեսագիտությունում, դիվանագիտության մեջ եւ տնտեսական դիվանագիտության մեջ գործածվող հիմնական հասկացությունները ներկայիս համաշխարհայնացման գործընթացներում։
  Մասնավորապես, անհրաժեշտ է հաշվի առնել համապարփակ տնտեսական դիվանագիտությունը գլոբալացման գործընթացում։
  Առանձնահատուկ կարեւորություն ունեն տնտեսական դիվանագիտության առանցքային այնպիսի ոլորտները, ինչպիսիք են արտաքին ներդ292ՏՆՏԵՍԱԳԻՏՈՒԹՅՈՒՆ րումների ներգրավումը եւ նորարարությունների եւ դրանց կիրառման խթանումը։
  Հատուկ ուշադրության է արժանի պլանավորման դերը տնտեսական դիվանագիտության նպատակներին հասնելու գործում։
 Պլանավորումը տնտեսական դիվանագիտության մեջ գործնականում պետք է նպաստի տարբեր ռազմավարական նախաձեռնությունների եւ ծրագրերի ցանցի ապահովմանը՝ հեռանկարային միասնական ռազմավարության շրջանակներում, ինչպես նաեւ աջակցի Կառավարության քաղաքականությանը եւ գործողություններին՝ հստակեցնելու միջազգային տնտեսական ինտեգրման ակնկալվող արդյունքները։
  Միաժամանակ, պլանավորումը կարող է նպաստել պետական պաշտոնյաների վերապատրաստմանը՝ երկրի տնտեսական քաղաքականության պլանավորման, կազմակերպման եւ իրականացման միջոցով տնտեսական դիվանագիտության արդյունքների հասնելու համատեքստում։
 Համոզված ենք, որ գիտության եւ կրթության մեջ ներդրումների կարեւորությունը գնալով կավելանա։
  Մասնավորապես, դա կդրսեւորվի տնտեսական դիվանագիտության մեջ պլանավորման դերի վերաբերյալ ներկայիս հիմնարար գիտելիքները զարգացնելու մեջ։
  Դա հնարավոր կլինի իրականացնել հետեւյալ տրամաբանական կապով. տնտեսական դիվանագիտության հետ կապված հասկացությունների, երեւույթների եւ գործընթացների վերլուծություն, որին պետք է հետեւի տնտեսական դիվանագիտությանն առնչվող հասկացությունների, երեւույթների եւ գործընթացների դասակարգումը։
  Բացի այդ անհրաժեշտ է իրատեսորեն գնահատել տնտեսական դիվանագիտության վրա պլանավորման ազդեցությունը։
 ։
