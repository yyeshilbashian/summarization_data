Եվրոպան առանց չափազանցության գրեթե բոլոր ժամանակներում միշտ էլ կարեւոր դեր է խաղացել մարդկության պատմության զարգացման, քաղաքակրթության, նրա առաջընթացի գործում։
  Եվ անկախ նրանից, որ Եվրոպայի, նրա ժողովուրդների պատմությունը «հարուստ» է նաեւ պատերազմներով, ընդհարումներով, միեւնույնն է Եվրոպան միավորող, ընդհանրացնող գործոնը տարիների ընթացքում եղել է գերիշխող։
  Այս գաղափարի առաջատարները եղել են եվրոպական տարբեր երկրների, ժողովուրդների նույնքան առաջատար եւ մեծ մտածողները, որոնք մյուսներից ավելի լավ են զգացել դրա 342ՊԱՏՄՈՒԹՅՈՒՆ անհրաժեշտությունը եւ անընդհատ քարոզել են այդ գաղափարը, որը ժամանակի ընթացքում ընդունելի է դարձել բոլորի կողմից։
 Դրանց շարքում հատկապես առանձնանում են այնպիսի մտածողներ, ինչպիսիք են Վոլտերը (1694-1778), Ժան-Ժակ Ռուսոն (17121778), Սեն-Սիմոնը (1760-1825), Վիկտոր Հյուգոն (1802-1885) եւ շատ ուրիշներ։
  Վոլտերը 1751 թ. այն գաղափարն է առաջ քաշել, որ Եվրոպան կարծես մի հանրապետություն է, բաժանված առանձին պետությունների խառը կառավարման ձեւերով... սակայն բոլորը մեկը մյուսի հետ հաղորդակցվող (4, էջ 9)։
 Իսկ Վիկտոր Հյուգոն 1849 թ. լավատեսորեն մտածում էր, որ կգա օրը, երբ աշխարհամասի բոլոր ազգերը, առանց կորցնելու իրենց առանձնահատկությունները կամ փառավոր անհատականությունը կմիաձուլվեն մի բարձրագույն միության մեջ եւ կձեւավորեն եվրոպական եղբայրություն (2, էջ 9)։
 Միասնական Եվրոպայի գաղափարը ավելի կենսական եւ քաղաքական անհրաժեշտություն դարձավ Երկրորդ աշխարհամարտից հետո։
  Անհրաժեշտ էր դասեր քաղել անցյալից, առավել եւս, երբ 20-րդ դարում մարդկությունը ներ էր քաշվել երկու իրար հաջորդող համաշխարհային պատերազմների մեջ՝ պատճառելով վիթխարի, տասնյակ ու տասնյակ միլիոնավոր մարդկային զոհեր եւ նույնքան վիթխարի ավերածություններ ու զրկանքներ։
 Պատահական չէ, որ 20-րդ դարը նաեւ համարվում է մարդկության պատմության ամենաարյունալի դարաշրջանը։
  Նաեւ պատահական չէ, որ Եվրոպան միավորելու գաղափարի առաջամարտիկները դարձան Գերմանիան եւ Ֆրանսիան, որոնք դարերի ընթացքում ավելի շատ էին միմյանց դեմ պատերազմել։
 Գերմանիայի Դաշնային Հանրապետության (ԳՖՀ) առաջին կանցլեր Քոնրադ Ադենհաուրերը (1949-1963) եւ Ֆրանսիայի նախագահ Շառլ դը Գոլը (1958-1969) եկան համաձայնության եւ 1963 թ., ստորագրեցին բարեկամության համաձայնագիր, որն էլ դարձավ Եվրոպայի միավորման ուղենիշներից մեկը։
 Եվրոպայի միավորման նույնպիսի գաղափար առաջ է քաշել Անգլիայի միացյալ թագավորության վարչապետ Ուինսթոն Չերչիլը (1940-1945), եւ (1951-1955), որը դեռեւս 1946 թ. Ցյուրիխի համալսարանում արտասանած իր նշանավոր ելույթում հայտնել է այն միտքը, որ 343ՊԱՏՄՈՒԹՅՈՒՆ կա մի միջոց, որը ... կարող է մի քանի տարում Եվրոպան դարձնել ... ազատ եւ ... երջանիկ։
  Դա եվրոպական ընտանիքի վերաստեղծումն է...։
  Մենք, նշել է Չերչիլը, պետք է կառուցենք «Եվրոպայի Միացյալ Նահանգներ»(2, էջ 15)։
 Եվրոպայի միավորման գաղափարը հետագայում ավելի գործնական հողի վրա դրեցին այնպիսի գործիչներ, ինչպիսիք են Ռոբեր Շումանը եւ Ժան Մոնեն, որոնք համարվում են Եվրամիության ստեղծման հոգեւոր հայրերը։
  Ռոբեր Շումանը, որը 1948-1952 թթ. հանդիսացել է Ֆրանսիայի արտաքին գործերի նախարար, 1950 թ. մայիսի 9-ին Ժան Մոնեի հետ (ֆրանսիացի տնտեսագետ, 1952-1955 թթ. եղել է քարածխի եւ պողպատի եվրոպական համայնքի գործադիր մարմնի առաջին նախագահը) կազմել եւ հրատարակել է պատությանը հայտնի «Շումանի պլանը»։
  Ի դեպ, այդ օրն էլ համարվում է Եվրամիության ծննդյան օրը։
 Պլանի հեղինակ Շումանն առաջարկում էր եվրոպական պետություններին միասնաբար կառավարել քարածխի եւ պողպատի արտադրությունը, որը կարող էր լինել խաղաղության երաշխիք։
  Նման գաղափարը հավանության արժանացավ Գերմանիայի Դաշնության կանցլեր Քոնրադ Ադենհաուրերի եւ եվրոպական մյուս երկրների՝ Ֆրանսիայի, Իտալիայի, Բելգիայի, Լյուքսեմբուրգի եւ Նիդեռլանդների կառավարությունների կողմից։
 1951 թ. ապրիլին եվրոպական վերը թվարկած վեց պետությունները ստորագրեցին քարածխի եւ պողպատի եվրոպական համայնքի մասին համաձայնագիրը։
 Ժան Մոնեն, համոզված լինելով, որ այդ քայլով իրենք միավորում են ոչ թե եվրոպական պետություններին, այլ միավորում են եվրոպական ժողովուրդներին, նաեւ գտնում էր, որ դրանով Եվրոպան կարող է կանխել նաեւ պատերազմների կրկնությունը եւ երաշխավորել կայունությունն ու խաղաղությունը (2, էջ 9. 11, 13, 14, 18)։
 Նման նախաձեռնությունը նաեւ նպատակն ուներ պատկերավոր ասած «փշրված» Եվրոպան միավորել մեկ ամբողջության մեջ, որը հիմնըված էր համամարդկային այնպիսի արժեքների վրա, ինչպիսիք մարդու իրավունքներն են, ժողովրդավարությունը, օրենքի գերակայությունը, բարեկեցիկ կյանքով ապրելու ձգտումը, հոգեւոր ընդհանրությունը եւ այլն։
 Նման գաղափարները ունեն տարածվելու, ուրիշի կողմից ընդօրինակելու միտում։
  Պատահական չէ, որ Եվրոպային նմանվելը, այդ 344ՊԱՏՄՈՒԹՅՈՒՆ արժեքների հետ հաղորդակցվելը շատ ժողովուրդների համար դարձավ պահանջ, քանզի դա նպաստում է պահպանելով սեփականը, ազգայինը, փոխադարձ շփումներում ավելի հարստանալ։
 Հայ ժողովրդի համար միշտ էլ հոգեհարազատ են եղել եվրոպական արժեքները, Եվրոպայի հետ հոգեւոր կապը։
  Այդ հնարավորություններն ավելի ակտիվացան ԽՍՀՄ փլուզումից եւ Հայաստանի Հանրապետության անկախացումից հետո, երբ հայ ժողովուրդը հնարավորություն ստացավ ավելի ազատ եւ ինքնուրույն կերպով ընտրելու իր ապագան, իր ճակատագիրը։
 Այդ հարցում ոչ պակաս չափով շահագրգիռ էին նաեւ եվրոպական երկրները, ավելի հավաքական իմաստով Եվրամիությունը, քանզի նա եւս շահագրգիռ էր ունենալ կանխատեսելի հարեւաններ եւ նոր տիպի հարաբերություններ հաստատել հետխորհրդային հանրապետությունների, այդ թվում նաեւ Հայաստանի Հանրապետության հետ։
 Իսկ Հայաստանի Հանրապետության եւ Եվրամիության համագործակցության հիմքերը պաշտոնական տեսակետից դրվել են 1991 թ.՝ Խորհրդային Միության փլուզումից հետո։
  Այդ հարաբերությունները ընդգրկել են թե տնտեսական եւ թե քաղաքական ոլորտները, որը եւ կոչվել է «Գործընկերության եւ համագործակցության համաձայնագիր» (ԳՀՀ), որը ստորագրվել է1996 թ. ապրիլի 22-ին եւ ուժի մեջ է մտել 1999 թ. հուլիսի 1-ին։
  Այդ համաձայնագիրը Հայաստանի Հանրապետության համար ստեղծում էր քաղաքական, տնտեսական, հոգեւոր եւ այլ ոլորտներում սերտ հարաբերություններ հաստատելու հնարավորություններ։
  Դրան բավական շատ էին. ժողովրդավարության հաստատում, օրենքի գերակայություն, մարդու իրավունքներ, շուկայական տնտեսություն եւ այլն։
  Ի դեպ, Եվրամիությունը նման համաձայնագրեր, այդ նույն ժամանակ կնքել է նաեւ Վրաստանի եւ Ադրբեջանի հետ։
  Բնական է, որ նման համաձայնագրերի կնքումը հարավկովկասյան մյուս երկրների հետ հետապնդում էր նաեւ մեկ այլ նպատակ՝ նախ ստեղծել այդ երկրների միջեւ տարբեր հարցերի, այդ թվում եւ քաղաքական հարցերի շուրջ երկխոսության հնարավորություն եւ երկրորդ՝ նպաստել տարածաշրջանային համագործակցությանը, որն իր հերթին կարող էր նպաստել տարածաշրջանում կայության եւ անվտանգության հաստատմանը (3, էջ 3)։
  Ուստի պատահական չէր, որ Հայաստանի Հանրապետության ազգային անվտանգության ռազմավարության ծրագրում, ըն345ՊԱՏՄՈՒԹՅՈՒՆ դունված 2007 թ. փետրվարի 7-ին, անչափ կարեւորվում են Եվրամիության հետ Հայաստանի Հանրապետության հարաբերությունները, նշելով, որ այդ հարաբերությունների զարգացումն ու ամրապնդումը ՀՀ արտաքին քաղաքականության առաջնային ուղղություններից է, քանի որ դրանք դրական անդրադարձ կունենան Հայաստանում ժողովրդավարության ամրապնդման եւ իրավական պետության կայացման, մարդու իրավունքների եւ հիմնարար ազատությունների պաշտպանության վրա։
  Այդ հարաբերությունները կարեւորվում են նաեւ ԵՄ-ի հետ առեւտրատնտեսական կապերի առումով եւ այլն(5, էջ 35)։
 Հետագայում Եվրամիությունը նախաձեռնեց «Եվրոպական հարեւանության քաղաքականություն» ծրագիրը (ԵՀՔ), որին 2004 թվականին միացավ նաեւ Հայաստանի Հանրապետությունը։
  Այդ քաղաքականությունը եւս կոչված էր նպաստելու Եվրամիություն-Հայաստանի Հանրապետություն հարաբերությունների էլ ավելի զարգացմանը։
  Այդ իմաստով անչափ կարեւոր է Եվրամիության նոր նախաձեռնությունը, որն էլ հայտնի է որպես Եվրամիության «Արեւելյան գործընկերության քաղաքականություն», որի մեջ ներառված էին հեետխորհրդային շրջանի վեց երկրները. Բելառուսը, Ուկրաինան, Մոլդովան, Վրաստանը, Հայաստանը եւ Ադրբեջանը։
 Այդ նախաձեռնությունը Եվրամիության կողմից մեկնարկեց 2009 թ. Պրահայում։
  Նախաձեռնության նպատակն էր Եվրամիության հետ նոր գործընկների ընդգրկմամբ նպաստել այդ երկրների եվրաինտեգրմանը։
 Արեւելյան գործընկերությունը նպատակ ուներ վերը թվարկած մասնակից վեց երկրների ժողովուրդներին հնարավորություն տալ ճանաչել եվրոպական արժեքները, Եվրամիության գոյության եւ զարգացման հիմնական սկզբունքներն ու գաղափարախոսությունը եւ այլն (4, էջ 6-7)։
 Մեկնաբանելով Եվրամիության նման նախաձեռնությունը, Երեւանի մամուլի ակումբի նախագահ եւ Արեւելյան գործընկերության քաղաքացիական հասարակության ֆորումի հայաստանյան համակարգող Բորիս Նավասարդյանը նշում է, որ այս ծրագիրը (նկատի ունի ԵՄ Արեւելյան գործընկերության քաղաքականությունը- Հ.Ա., Լ. Մ.) կարեւոր է նաեւ Եվրոպան հասկանալու եւ ճանաչելու տեսակետից։
 Կարեւոր է նաեւ ներկայացնել Եվրոպական Միության պատմությունը, փորձը եւ արժեքները, Հայաստան-ԵՄ հարաբերությունների զարգացման ընթացքն ու առկա հեռանկարները եւ այլն(4, էջ 6-7)։
 346ՊԱՏՄՈՒԹՅՈՒՆ ԵՄ- Հայաստան Արեւելյան գործընկերության քաղաքականության հետագա զարգացումը եւ խորացումը հանգեցրեց երկու կողմերի միջեւ որակական նոր փուլի ձեւավորմանը, որը հայտնի է որպես Ասոցացման համաձայնագիր, որը Մոլդովայի, Վրաստանի եւ Ուկրաինայի հետ Եվրամիությունը ստորագրեց 2014 թ.։
  Հայաստանի Հանրապետությունը այդ նույն ժամանակ լինելով Մաքսային Միության, իսկ 2015 թվականից՝ Եվրասիական տնտեսական միության անդամ Վիլնյուսում չստորագրեց ԵՄ-ի հետ Ասոցացման պայմանագիրը, որը որոշակի խնդիրներ առաջացրեց ԵՄ-Հայաստանի Հանրապետություն հարաբերություններում։
  Սակայն այդ նույն Վիլնյուսյան գագաթնաժողովում ընդունվեց ԵՄ-Հայաստան համատեղ հայատարարություն այն մասին, որ կողմերը պետք է շարունակեն համագործակցությունը ժողովրդավարության, դատական համակարգերի բարելավման ուղղությամբ, ինչպես նաեւ մարդու իրավունքների պաշպտանության, օրենքի գերակայունության, կոռուպցիայի դեմ պայքարի եւ այլ խնդիրների շուրջ։
 2015 թ. դեկտեմբերին մեկնարկեցին Եվրամիություն-Հայաստանի Հանրապետություն նոր համաձայնագրի շուրջ բանակցությունները, որը պետք է փոխարիներ 1996 թ. ստորագրված՝ Գործընկերության եւ համագործակցության համաձայնագրին (1, էջ 35)։
  Այդ փոփոխությունները հանգեցրին նրան, որ 2017 թ. նոյեմբերի 24-ին Հայաստանը եւ Եվրամիությունը ստորագրեցին «Համապարփակ եւ ընդլայնված գործընկերության համաձայնագիրը», որը նոր էջ բացեց Հայաստան-Եվրամիություն հարաբերություններում։
 Պատմական այդ փաստաթուղթը ստորագրվեց այն ժամանակ, երբ մերօրյա համաշխարհային զարգացման գործընթացներին բնորոշ են ավելի շատ արմատական, երբեմն նաեւ անսպասելի փոփոխություններ, որոնք ստիպում են պետոթյուններին վերանայելու իրենց կողմից որդեգրած քաղաքականությունը եւ մշակելու հայեցակարգային նոր մոտեցումներ աշխարհի, նրա քաղաքական, տնտեսական եւ ռազմավարական խնդիրների վերաբերյալ։
  Եվ այդ մեծ թոհուբոհում հաճախ են ծնվում նոր տեսություններ, գաղափարներ աշխարհի, նրա զարգացումների, հեռանկարների մասին եւ ստիպում մեզ պարբերաբար կատարել վերագնահատումներ, հրաժարվել հին, իր դարն ապրած դրույթներից, պատկերացումներից եւ որդեգրել նոր մոտեցումներ եւ սկզբունքներ։
 Միաժամանակ տեղին է նշել, որ հանրահայտ է այն իրողությունը, 347ՊԱՏՄՈՒԹՅՈՒՆ որ պատմության տարբեր ժամանակներում հաճախ են տեղի ունեցել եւ ունենում փոփոխություններ, որոնք արմատապես փոխում են տվյալ երկրի զարգացման ընթացքը, նրա հետագա գործունեությունը, նրանցից յուրաքանչյուրին կանգնեցրել նոր մարտահրավերների առջեւ, որոնց հաղթահարումը, ճիշտ լուծումը դառնում է անչափ կարեւոր տվյալ պետության համար։
  Մեր ժամանակները դրա լավագույն վկայություններից մեկն է, երբ առանձին պետություններ, կամ պետությունների խմբեր՝ ԱՄՆ, Եվրամիություն, Ռուսաստանի Դաշնություն, Չինաստան, Թուրքիա եւ այլն, ձգտում են էլ ավելի մեծացնել իրենց ազդեցությունը համաշխարհային գործընթացներում, ընդ որում տարբեր երկներ տարբեր արագությամբ եւ տարբեր մեթոդներով։
 Ամերիկայի Միացյալ Նահանգները որդեգրել է մի քաղաքականություն, որը կարելի է անվանել «ստեղծիր քաոս եւ կառավարիր» սկզբունքը եւ մոտեցումն է։
  Ռուսաստանի Դաշնությունը չի հաշտվում կորցրածի, նոր իրավիճակի հետ եւ տարբեր մեթոդներով ամեն ինչ անում է գերտերությունների շարքում իր որոշիչ դերն ունենալու համար։
 Եվրամիությունը իր հերթին ամեն ինչ անում է Եվրամիության դերը համաշխարհային գործընթացներում մեծացնելու, դավանած արժեքները տարածելու, կանխատեսելի հարեւաններ ունենալու եւ նրանց հետ նոր տիպի հարաբերություններ հաստատելու եւ համաշխարհային գործընթացներում որոշիչ դեր ունենալու համար։
 Չինաստանի Ժողովրդական Հանրապետությունն ավելի շատ ղեկավարվում է չինական հայտնի ասացվածքով՝ ամենահեռավոր ճանապարհն էլ սկսվում է առաջին քայլից եւ շատ հանգիստ, հաստատակամ քայլերով մեծացնում է իր ազդեցությունը համաշխարհային գործընթացներում։
 Դժվար չէ տեսնել եւ կռահել, որ այդ մեծ, վիթխարի գործընթացներում շահում են այն երկրները, որոնք վարում են ավելի հավասարակշռված, հեռուն նայող քաղաքականություն, աշխատելով չկտրվել անցյալից ձեռք բերածը եւ իր դիմագիծն ու ինքնությունը պահապանելով հանդերձ, նաեւ ինտեգրվել այն արժեքներին, որոնք հոգեհարազատ են քո ազգային հոգեբանությանը, քո ընկալումներին եւ կարող են նպաստել քո երկրի զարգացմանը, առաջընթացին։
 Այստեղ տեղին է հիշեցնել այն պատկերավոր արտահայտությունը, որ մենք շտապում ենք, բայց դանդաղ։
 348ՊԱՏՄՈՒԹՅՈՒՆ Նման քայլ էր, ինչպես նշեցինք, Հայաստան-Եվրամիություն «համապարփակ եւ ընդլայնված գործընկերության համաձայնագիրը», որը փոխարինեց 1996 թ. Հայաստանի եւ Եվրամիության միջեւ ստորագրված փաստաթղթին։
  Ի դեպ այն ստորագրվել էր տասը տարվա ժամկետով, բայց երակարաձգվել մինչեւ 2017 թ. նոյեմբերի 24-ը, որն արդեն նոր սկիզբ է եւ նոր հեռանկարներ։
 Փաստաթղթի ստորագրման նկատմամբ արձագանքները եւ գնահատականները տարբեր են, հաճախ իրարամերժ, ոգեւորությունից էյֆորիայի ոլորտից մինչեւ ժխտողականը, մերժողականը եւ թերահավատությունը։
 Ի դեպ, դա բնական է, քանի որ փոխվել են ժամանակները, փոխվել են մարդիկ, որոնք վաղուց արդեն ազատվել են պարտադրված կարծրատիպերից, կաղապարված մտածողությունից եւ ավելի ազատ են արտահայտելու իրենց միտքը, որը երբեմն ոչ այնքան հաճելի կարող է լինել իշխանավորների համար։
 Վերջին հաշվով Հայաստան-Եվրամիություն ներկա հարաբերությունները եկել են փոխարինելու երկար տասնամյակներ իշխող, ամփոփող «կամ-կամ» քաղաքականությանը եւ վարել ավելի հեռանկարային միմյանց հանդուրժող, իրար վստահող «եւ-եւ» -ի քաղաքականությունը։
 Նման մոտեցումը մերժում է «Սառը պատերազմի» ժամանակներից մնացած մտածողությունը։
  Եվ հենց դա էլ հետապնդում է Հասյաստանի Հանրապետությունը, որը կարող է դառնալ, ինչպես նշվեց Եվրամաիություն-Հայաստան համաձայնագիրը ստորագրելու ժամանակ միջնորդ օղակ, պատկերավոր ասաց «պատուհան» Արեւելքի եւ Արեւմուտքի միջեւ։
 Ի դեպ Հայաստանի Հանրապետության վարած այս նոր քաղաքականությունը, բավական ձեռնտու եւ շահավետ է Եվրամիության համար, որը ոչ միայն իր դերն է մեծացնում տարածաշրջանում, այլ նաեւ ինչպես Գերմանիայի Դաշնության կանցլեր Անգելա Մերկելը այդ առթիվ նշեց, որ համաձայնգրի ստորագրումը նաեւ Եվրամիության անվտանգությանն է ձեռնտու։
  Եվ վերջապես Հայաստանի Հանրապետության նման քայլը, նախաձեռնությունը, եթե անգամ սկզբնական շրջանում այնքան էլ փոխըմբռնում չէր ստանում հենց բուն իսկ Եվրամիության կողմից, հաճախ նաեւ արժանանում կոշտ դիրքորոշման, ապա աստիճանաբար նույն Եվրամիությունը փոխեց իր մոտեցումները եւ ավելի պատրաստակամ դարձավ ընդունելու ՀՀ-ի նոր առաջարկը, 349ՊԱՏՄՈՒԹՅՈՒՆ նախաձեռնությունը, որի արդյունքը 2017 թ. նոյեմբերի 24-ին Եվրամիության Արեւելյան գործըկերության համաժողովում Հայաստանի Հանրապետության հետ նոր տիպի պայմանագրի կնքումն էր, հիմնված ազգերի ինքնորոշման, տերիտորիալ ամբողջականության եւ ուժի չկիրառման սկզբունքների վրա։
  Եվ այժմ շատ բան՝ եթե ոչ ամեն բան կախված է մեզնից, իշխանություն-ժողովուրդ համատեղ կամքից, այդ հարցում ավելի քան միասնական դիրքորոշումից։
 Բայց մի բան պարզ է, որ այդ համաձայնագիրը, ինչպես նշեց ՀՀում Ֆրանսիայի արտակարգ եւ լիազոր դեսպան Ժոնաթան Լաքոտը, իր ձեւի մեջ եզակի է, որովհետեւ այն միակ համաձայնագիրն է, որը ստորագրվել է Եվրասիական տնտեսական միության (ԵԱՏՄ) անդամ պետության հետ, որի հետաքրքրությունն եւ կարեւորությունն այն է, որ Հայաստանը լինելով ԵԱՏՄ լիիրավ անդամ, կարող է նաեւ առանձնաշնորհյալ, հատուկ հարաբերություններ ունենալ Եվրամիության հետ։
 Գնահատելով այդ համաձայնագիրը պետք է ասել նաեւ, որ դրանում միայն Հայաստանը չէ, որ շահագրգիռ է, այլ նաեւ Եվրամիությունը, քանի որ, դրանով նա ոչ միայն տարածաշրջանում իր դերակատարության կարեւորությունն է ընդգծում, դա իր հերթին, այլ նաեւ ցանկանում է ունենալ իրեն հարեւան կամ իրեն մոտ կանխատեսելի երկրներ, այդ թվում նաեւ Հայաստանի Հանրապետությունը, որքան էլ որ նա տարբեր ոլորտներում համագործակցում է Եվրազեսի, ՀԱՊԿ անդամ երկրների եւ առաջին հերթին Ռուսաստանի Դաշնության հետ, որի նկատմամբ Եվրամիության դիրքորոշումը, քաղաքականությունը մեղմ ասած դեռեւս բավական հեռու է բարյացակամ լինելուց։
 Այդ իմաստով նման պայմաններում ավելի է արժեւորվում Հայաստանի Հանրապետության որդեգրած «եւ-եւ»-ի քաղաքականությունը, որը կարող է դառնալ կամուրջ եւ միավորող գործոն մերօրյա անհանգիստ, հարափոփոխ աշխարհում։
 Եվ հետո, որքան էլ կարեւոր է նման համաձայնագրի ստորագրումը, շատ ավելի կարեւոր է այդ համաձայնագրի սկզբունքներին, հարցադրումներին համապատասխան վերափոխումներն իրականացնելու կամքը։
  Դրանք բավական շատ են, բազմազան, ինչու չէ նաեւ ընդունելի եւ ոչ ընդունելի դրույթներ, պահանջներ, որոնք անընդունելի եւ անհարիր են մեր ազգային դիմագծին, մեր հոգեկերտվածքին։
  Դրանք շատ մտածելու, խորհելու տեղիք են տալիս։
  Բայց որ այդ համաձայնագիրը 350ՊԱՏՄՈՒԹՅՈՒՆ նոր հնարավորություններ է սռեղծում Եվրասիական տնտեսական միության անդամ երկրների համար, նույնպես փաստ է, որի դեպքում էլ ավելի է մեծանում Հայաստանի Հանրապետության գերապատվությունը, որը կարծեք թե դառնում է կամուրջ այդ երկրների համար։
  Ի դեպ այդ հարցում միանգամայն այլ կարծիքի է Եվրոպայի պահպանողականների եւ ռեֆորմատորների դաշինքի գլխավոր քարտուղար Դանիել Հաննանը, ով գտնում է որ Հայաստանը չի կարող կամուրջ հանդիսանալ ԵԱՏՄ եւ Եվրամիության միջեւ, քանի որ Հայաստանը Մաքսային միության անդամ է Ռուսաստանի, Բելառուսի եւ այլ երկրների հետ, որտեղ բոլոր որոշումերը կոլեկտիվ կերպով են իրականացվում։
  Նա նաեւ ավելացնում է, որ ԵՄ-ի հետ կնքած համաձայնագիրը ոչինչ չի տա, եթե Հայաստանում ներքին փոփոխություններ չիրականացվեն։
 Ինչ խոսք, հարցադրումը ճիշտ է, բայց որ Հայաստանի Հանրապետությունը գնացել է այդ քայլին, շատ լավ գիտակցել է այդ ամենը եւ ոչ ոք այն կարծիքին չէ, որ համաձայնագրի ստորագրումը բավական է նրանում ներառված բոլոր հարցադրումները, պահանջները միանգամից իրականություն դարձնելու համար։
 Հայ ժողովուրդը նաեւ շատ լավ գիտակցում է, որ ավելի քան 400 էջանոց ներառված հարցադրումները բավական շատ են, որի իրականացումը ճիշտ է նկատում ՀՀ Ազգային ժողովի մարդու իրավունքների պաշտպանության մշտական հանձնաժողովի նախկին նախագահ, «Համախմբում» կուսակցության անդամ Էլինար Վարդանյանը, որ կախված է հասարակությունից։
 Հասկանալի է, թե ուր է տանում վերոհիշյալ միտքը։
  Այն պարզ է, խոսքը քաղաքացիական հասարակության կառուցման, հասարակության կողմից դրանք կատարելու, վերահսկելու մասին է, քանի որ նման մեծածավալ խնդրիների լուծումը կախված է նրանից, թե որքանով է հայ հասարակությունը պատրաստ եւ շահագրգիռ լուծելու «Հայաստանի եւ Եվրոպական Միության միջեւ համապարփակ եւ ընդլայնված գործընկերության համաձայնագիրը», նրանում առաջադրված բոլոր հարցերը։
 Դրանք շատ տարողունակ են եւ երկար ժամանակ պահանջող խնդիրներ են։
  Այստեղ պետք է միահյուսվեն պետության, իշխանություննրի եւ հասարակության բոլոր շերտերի պատրաստակամությունը այդ ամենը կենսագործելու համար։
 Իսկ եթե ընդունենք, որ Եվրամիության հետ ստորագրած համա351ՊԱՏՄՈՒԹՅՈՒՆ ձայնագիրը մեր ժողովրդի դավանած արժեհամակարգի արտացոլումն է, ինչպես 2017 թ. նոյեմբերին նշեց ՀՀ նախագահ Սերժ Սարգսյանը ԵՄ Արեւելյան գործընկերության գագաթնաժողովում(6), ապա պետք է ավելի լավատեսորեն մոտենանք այդ ամենին, քանզի նրանում բարձրացված հարցերը խորթ չեն մեր ժողովրդի հոգեկերտվածքին, նրա էությանը, որն էլ պատմությամբ հաստատել է այդ ամենը եւ հանդիսացել աշխարհի այն ժողովուրդներից մեկը, որը համաշխարհային քաղաքակրթության ձեւավորման գործում իր արժանի եւ գնահատելի բաժինն ունի եւ անկախ այն վայրիվերումներից, արհավիրքներից, որոնց մեջ պատմության տարբեր ժամանակներում նա հայտնվել է միեւնույնն է չի կորցրել իր բուն էությունը, իր հավատքը ապագայի նկատմամբ եւ իր անուրանալի ներդրումն ունի այդ ամենում։
 Այդ ամենը կրկին հաստատվեց 2018 թ. ապրիլ-մայիսին հանրապետությունում տեղի ունեցած իշխանափոխության, պատկերավոր ասած «թավշյա հեղափոխության» ժամանակ, երբ հեղափոխության լիդեր Նիկոլ Փաշինյանը ՀՀ Ազգային ժողովում՝ 2018 թ. մայիսի 8-ին երկրորդ անգամ քվեարկությունից հետո (առաջինը տեղի էր ունեցել մայիսի 1-ին, որտեղ Նիկոլ Փաշինյանը չհավաքեց անհրաժեշտ քանակով ձայն՝ կողմ 45, դեմ 56, ձեռնպահ 0) ստանալով այժմ արդեն անհրաժեշտ քանակությամբ ձայն՝ 59, ընտրվեց ՀՀ վարչապետ, դրանով իրականացնելով խաղաղ իշխանափոխություն, միաժամանակ ավելի վաղ հավաստիացնելով թե Ազգային ժողովին եւ թե հայ ժողովրդին, որ պետք չէ Հայաստանի Հանրապետության արտաքին քաղաքականության հարցում կտրուկ փոփոխություններ անել եւ, որ Հայաստանի Հանրապետությունը պատրաստ է հետեւել բոլոր միջազգային պարտավորություններին, որոնք Հայաստանն ունի եւ Եվրազէս-ի եւ ՀԱՊԿ-ի հետ, բայց նաեւ ընդգծելով, որ դա չի նշանակում, որ այդտեղ ոչ մի խնդիր չկա քննարկելու եւ լուծելու համար։
 Նա նաեւ կարեւորել է Եվրամիության հետ Հայաստանի Հանրապետության հարաբերությունները, նշելով որ Հայաստանի Հանրապետությունը Եվրամիության հետ ունի ստորագրված եւ վավերացված պայմանագիր, որն անհրաժեշտ է կյանքի կոչել(7)։
 Վերոհիշյալ միտքը հաստատում է, որ հանրապետությունում իշխանության եկած նոր ուժերը հատկապես արտաքին քաղաքականության հարցում, կտրուկ փոփոխությունների չեն գնա, քանի որ ավելի շահեկան 352ՊԱՏՄՈՒԹՅՈՒՆ է հավասարակշռված քաղաքականություն վարել բոլոր երկրների հետ։
 Պատասխանելով հատկապես արեւմտյան մամուլում իր հասցեին արված այն տեսակետին, որ ինքը որպես քաղաքական գործիչ արեւմտամետ է, Նիկոլ Փաշինյանն ասում է, որ ինքը բազմիցս նշել է, որ ինքը ոչ արեւմտամետ է, ոչ ռուսամետ, ոչ էլ ամերիկամետ։
  Նա նշում է, որ ինքը հայամետ քաղաքական գործիչ է։
  Նա նաեւ ճիշտ է նկատում, որ ընդհանրապես կտրուկ շարժումները աշխարհաքաղաքականության, արտաքին քաղաքականության ոլորտում շատ եւ շատ անբարենպաստ են եւ այլն (7)։
 Դժվար չէ տեսնել, որ Հայաստանի Հանրապետոթյունը արտաքին քաղաքականության հարցում առավել շահագրգիռ է վարելու բոլոր երկրների հետ բարի դրացիական քաղաքականություն, որն ավելի է նպաստում տվյալ պետության նորմալ զարգացմանը։
 Նման հարաբերությունները նպաստում են նաեւ պետությունների միջեւ փոխադարձ վստահության մթնոլորտ ստեղծելուն։
 Ուստի պատահական չէ, որ 2018 թ. մայիսի 16-ին Եվրոպական խորհրդարանի արտաքին հարաբերությունների հանձնաժողովը հավանություն տվեց Հայաստանի եւ Եվրամիության միջեւ 2017 թ. նոյեմբերի 24-ին կնքված «Համապարփակ եւ ընդլայնված գործունեության մասին» համաձայնագրին, որը Եվրոպական խորհրդարանում քվեարկության կդրվի 2018 թ. հուլիսին(8)։
 Եվրախորհրդարանը համաձայնագիրը հավանության արժանացնելուց բացի, կարեւոր խնդիր համարեց նաեւ Հայաստանի Հանրապետությունում առաջընթաց արձանագրել ԶԼՄ-ների ազատության, դատական համակարգի անկախության, կոռուպցիայի, փողերի լվացման ու օլիգարխիկ վերահսկողության դեմ պայքարի բնագավառում։
 Եվրամիությունը Հայաստանի Հանրապետության հետ հարաբերություններում կարեւորում է նաեւ այնպիսի արժեքների զարգացումը, ինչպիսիք են. ժողովրդավարությունը, օրենքի գերակայությունը եւ մարդու իրավունքները(8)։
 Ընդհանրացնելով Հայաստանի Հանրապետություն-Եվրամիություն մեր օրերում օր-օրի զարգացող նոր տիպի հարաբերությունները, պետք է ասել, որ դրանք խարսխված են փոխադարձ վստահության հիմքի վրա եւ կոչված էլ ավելի զարգացնելու համար։
 Մնում է հասկանալ, որ այդ պատմական պահի հնարավորությունը պետք է օգտագործել դրանք իրականացնելու համար, որը նաեւ 353ՊԱՏՄՈՒԹՅՈՒՆ մեծ հնարավորություն է ներկա եւ եկող սերունդերի համար պատմության ընթացքը շարունակելու եւ զարգացնելու, իրենց բաժին ներդրումը կատարելու համար։
 ։
