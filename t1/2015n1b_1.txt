Ժամանակակից  հայ  գրականության  գործընթացներում  կարևոր  տեղ  էգրավում  Գ.  Խանջյանի  ստեղծած  բազմաժանր  գրականությունը։
  Նա  կարծեսհավասար չափով է ստեղծագործում և՛ արձակի, և՛ դրամատուրգիայի բնագավառներում։
 Բայց և այնպես, թվում է, թե գրողի պիեսներում մեր իրականությանուսումնասիրությունն ու վերլուծությունն ավելի առարկայական, տեսանելի ուարտահայտիչ գեղարվեստական միջավայրում են կատարվում, իսկ գործող անձինք էլ իրենց մարդկային նկարագրով ավելի տպավորիչ են ու համոզիչ։
 Ստեղծագործական  արդյունավետ  ճանապարհ  անցած  գրողի  դրամատուրգիան  իրբովանդակությամբ ու գեղարվեստական հնարանքների, պայմանականությունների  բազմազանությամբ  ամենասերտ  առնչությունների  մեջ  է  ժամանակակիցդրամատուրգիայի  օրինաչափությունների  և  ազգային  կյանքի  դրսևորումներիհետ։
  Հեղինակի  աշխարհընկալումների,  գեղագիտական    մոտեցումների  մեջնկատելիորեն  զգացնել  է  տալիս  գոյապաշտական  (էկզիստենցիալիստական)պատկերացումների  մի  հայեցակարգ,  որն  ուրույն  կերպով  է  բացահայտումարդի ազգային, ներքաղաքական, բարոյահոգեբանական երևույթների հանդեպդրամատուրգի  հայացքն  ու  վերաբերմունքը։
  Բայց  և  այնպես,  Գ.Խանջյանն  իր«Թատրոն 301» [1] ժողովածուի պիեսներում կենսական երևույթները իմաստավորում է՝ օգտվելով նաև ազգային մշակույթում ձևավորված արժեհամակարգի և համամարդկային գեղագիտական իդեալների տիրույթներից։
Մեր հոդվածներից մեկում [2] ցույց ենք տվել Գ. Խանջյանի դրամատուրգիայի  մի  քանի  առանձնահատկությունները՝  վերլուծելով  պատմական  թեմատիկա ունեցող «Թատրոն 301» և արդիական թեմայով գրված «Սատանի տարի»պիեսները։
 Այս հոդվածում ուսումնասիրվել են դրամատուրգի՝  «Թատրոն 301»[1] ժողովածուի ժամանակակից կյանքը պատկերող  մյուս պիեսները։
 Այդ պիեսներում  գրողին  հետևողականորեն  հետաքրքրում  են  վերջին  տասնամյակներիընթացքում մեր իրականության մեջ կատարված քաղաքական, բարոյահոգեբանական ներքին տեղաշարժերը, ժողովրդավարության անվան տակ կատարվողքաղաքական զանազան ինտրիգները, նախագահական ընտրություններում հաջողության հասնելու համար գործադրվող օրինական ու անօրինական /հատկապես  անօրինական/  ջանքերը։
  Ժանրի  հնարավորությունների  շրջանակում  ևռեալիստական  կերպավորման  որոշ  սկզբունքների  կիրառմամբ  է  ստեղծվել «Քեզնից  պրծում  չկա»  կատակերգությունը։
  Ռադիոհաղորդավար  Տիգրանին ինչ-որ  մի  կուսակցության  ղեկավար,  որի  անունը  Գալուստ  է,  առաջարկում  էիրենց  կուսակցության  կողմից  հանրապետության  նախագահի  թեկնածուգրանցվել՝ խոստանալով ֆինանսական և ամեն տեսակի աջակցություն։
 Տիգրանը, սակայն, ընտրվելուց հետո պետք է գործեր նրա թելադրանքով։
 Գալուստիցանկախ՝  հանցագործ  աշխարհի  ներկայացուցիչ  Շխոն  իր  հերթին  է  ջանումՏիգրանին աջակցել այն պայմանով, որ նա պարտավորվի կատարել հանցագործաշխարհի շահերից բխող որոշումները։
 Տիգրանին և նրա կնոջը՝ Թամարին, անսովոր այս առաջարկությունները գրավիչ են դառնում, քանի որ ընտրարշավինմասնակցելու համար նրանց զգալի գումար են տալիս և՛ Գալուստը, և՛ Շխոն։
 Այսորոշ չափով անհավանական, որոշ չափով հավանական թվացող պատմությանմիջոցով մերկացվում են ժողովրդավարական քաղաքականության իրավականսկզբունքներն  իրենց  կուսակիցների  կամ  հանցագործ  աշխարհի  շահերինծառայեցնելու համար չարաշահողների ձեռնարկները։
Կատակերգության մեջ ուշագրավ է այն, որ Տիգրանը յուրովի է բացահայտում իր պատկերացումները տեղի ունեցող իրադարձությունների կապակցությամբ,  հանդես  բերում  «հնարամտություն»,  ուրույն  մեկնաբանություն  տալիսընտրարշավին մասնակցելու իրեն ընձեռված հնարավորությանը։
 Քաղաքականհարցերի նկատմամբ նրա մեջ դրսևորված ցինիզմն, օրինակ, արտահայտվում էիր հայեցողությամբ «ժողովրդավարություն» հասկացության իմաստը մեկնաբանելիս, որն, ըստ նրա, նշանակում է պարզապես «ժողովրդին վարել»։
 Ինչ խոսք,քաղաքական արկածախնդրության մեջ մտնելուն թերևս նպաստում է նաև իշխանության վերին շերտերի հետ կապեր ունեցողներից ստացած տեղեկությունները։
 Այսպես,  օրինակ,  հանցագործ  աշխարհը ներկայացնող  Շխոն  Տիգրանինասում է.  «Հենց  նախարարները  կամ վարչապետը,  կարծում  ես,  մեր  հետ  կապչունեն»[1, էջ 254]։
Դրամատուրգը  երկխոսությունների  միջոցով  բավականին  դիպուկ  բացահայտում է քաղաքական նորօրյա կյանքի վայրիվերումներով պայմանավորված  խեղաթյուրումները,  հատկապես  նախագահական  ընտրությունների  հետկապված  անարժան  թեկնածուների  և  նրանց  հովանավորողների,  նրանց  թիկնապահ ուղեկիցների բարձր պաշտոններ զբաղեցնելու ակնկալությունները։
 Այսվերջին երևույթը պիեսում ներկայացված են Գալուստի թիկնապահներ Սաքոյիու Կարոյի միջոցով։
 Բացի այս, նախագահ ընտրվելու դեպքում Տիգրանին (փորձելով  գայթակղել)  այցելում  են  հոմոսեքսուալիստների,  մարմնավաճառներիներկայացուցիչները  ևս,  իրենց  տեղը  ապագա  հանրապետության  նախագահիաջակցությամբ հասարակական կյանքում ամրապնդելու համար։
Ուշագրավ կերպարանափոխություն է տեղի ունենում Տիգրանի ու Թամարի մեջ։
 Ձեռք բերված գումարները խթանում են նրանց մեջ ոչ միայն բարեկեցիկ  ապրելու  հեռանկարի  մասին  պատկերացումները,  այլև  հատկապես  սնափառությունն ու իշխանատենչությունը։
 Հանրապետության նախագահի իշխանություն  ու  իրավունքներ  ունենալու  հեռապատկերն  ավելի  շատ  Տիգրանին  էոգևորում։
  Այդպիսի  կանխազգացումը  նրա  մեջ  արթնացնում  է,  նախ  և  առաջ, քաջնազարականությանը բնորոշ չափազանցված ինքնամեծարման զգացողություններ,  իր  ընդունակությունների  ու  հնարավորությունների  մասին  ուռճացված պատկերացումներ։
 Ահա թե ինչպիսի դատողություններ է անում նա իրենուղղված  առաջարկի  կապակցությամբ.  «Էլ չմտածես։
 Ինձ  շանս է  տրված,  և ոչայս մարդուկների կողմից, ոչ, այլ Վերին նախախնամության, Նա է սահմանել,թագավորներին աստվածներն են ընտրում։
 Ես դեռ մանկուց գիտեի, որ ընտրյալեմ,  ես  համեստորեն  սպասում  էի  իմ  ժամին,  ես  գիտեի,  որ  իմ  ժամը  գալու  է։
Այնպես որ՝ ոչ մի նվնվոց, ոչ մի զղջում» [1, էջ 270]։
 Այսպես ահա, նախկին ռադիոհաղորդավարը, վերոհիշյալ և այլ կասկածելի հաջողություն խոստացող առաջարկությունները  հիմք  ընդունելով,  գիտակցաբար,  ապա  նաև  մեծամտորենիրեն  լիովին  արժանի  է  համարում  նախագահի  թեկնածու  լինելու  համար։
  Եվմտնելով  խաղի  մեջ՝  հայտնվում  է  զավեշտաողբերգական  իրավիճակներում։
Բանն հասնում է այնտեղ, որ նա, իր բնակարանում բռնկված հրդեհից եսասիրաբար ձգտելով մեկ հակագազով փրկվել, այդ արհավիրքը ևս ուզում է օգտագործել  իր  քարոզարշավի  համար։
  «ՏԻԳՐԱՆ  –  Ընտրությունների  նախօրյակինհրդեհը կարող է լավ դեր խաղալ. ինչպես ասում են՝ չկա չարիք, առանց բարիքի։
Երեկոյան  թերթերը,  ռադիոն,  հեռուստատեսությունը  կհրապարակեն՝  նախագահության թեկնածու Տիգրան Հայկի Հայկազյանի տունը ընտրությունների նախօրյակին հրդեհվել է անհայտ անձանց կողմից, հրշեջները մի կերպ փրկել ենթեկնածուի և նրա հարազատների կյանքը, հրդեհի պատճառները հետաքննվումեն, ահաբեկչությունը չի բացառվում» [1, էջ 284]։
 Իսկ հրդեհի առիթով Տիգրանի՝հաղթանա՜կ, հաղթանա՜կ, հաղթանա՜կ բացականչությունները, դժբախտությունը սրբապղծորեն հաղթանակ ներկայացնելու արարքն ակամա մղում են  ընդհանրություն տեսնել նրա և Ե. Օտյանի նշանավոր Փանջունու կերպարի ներքինէությունների միջև։
 Հոգեհարազատությունը  հավասար չափով նողկալի է դարձնում երկուսին էլ։
 Տիգրանը կատակերգության տիրույթում նախ՝  Քաջ Նազարի,ապա՝ Փանջունու հոգեորդին է։
Կատակերգության  գեղարվեստական  իրականության  շրջանակում  ժամանակակից հայ մարդու մեջ բարոյահոգեբանական բարձր արժեքի առկայության մասին պատկերացումը դրսևորվել է Տիգրանի հոր կերպարում։
 Պարզվումէ՝  վերջինս  կռվել  է  Արցախյան  ազատամարտի  ժամանակ,  վիրավորվել,  այժմգամված է հաշմանդամի շարժական աթոռին, համր է։
 Նրա հայրը լսում և հասկանում է, սակայն չի կարողանում խոսել։
 Տանը տեղի ունեցող իրադարձություններին նա իր վերաբերմունքն արտահայտում է շարժումների լեզվով։
 Այդ մասինդրամատուրգն ընթերցողին հայտնում է ռեմարկների միջոցով։
 Հայրը հասկացելէ, որ տղան ընդունել է ապօրինի ձևով նախագահական ընտրություններին մասնակցելու խաղի կանոնները, նույնիսկ շանտաժի ենթարկվել քարոզարշավը ֆինանսավորող  Գալուստի  կողմից  և  վերջինիս  բացակայությամբ  սպառնում  էնրանից վրեժ լուծել։
 Հեղինակը ռեմարկի միջոցով որդուն դատապարտող նրավերաբերմունքը ներկայացնում է հետևյալ կերպ. «Հայրիկը փորձում է հասկացնել, թե էս ի՞նչ ես անում, էս ո՞ւր ես խրվել, ա՛յ տղա»[1, էջ 263]։
 Հեղինակայինակնհայտ միտումնավորություն կա այն դրվագում, երբ ռադիոյով հաղորդավարՏիգրան Հայկազյանի ընթերցմամբ հնչում է նաև նարեկացիական հետևյալ միտքը, որը կրկին ներկայացվում է ռեմարկով. «Սկսվում է ընթերցումը Մատյանի՝ԲԱՆ Ե, գլուխ Գ, «…Հիմարի նման շենքս շինեցի ավազի վրա…» տողից սկսած»[1,  էջ  264]։
  Այսպիսի  նախազգուշացման  հանդեպ  Տիգրանը  անտարբեր  էգտնվում՝ ասելով՝ հին ձայնագրություն է։
Ի վերջո, Տիգրանի նման նախագահի թեկնածուի նկատմամբ հեղինակային  վերաբերմունք  է  արտահայտված  նաև  Թամարին  հեռախոսով  հրշեջներիտված արհամարհական խոսքի միջոցով, որը կարելի է համարել նաև ժողովրդիմեջ հեղինակություն և ճանաչում չունեցող թեկնածուի հանդեպ վերաբերմունք։
«Սա մահափորձ է, - ասում է Թամարը, -   տեռոր, իմ ամուսինը նախագահությանթեկնածու  է։
  Ի՞նչ,  թքած  ունե՞ք…»  [1,  էջ  284]։
  Կատակերգության  մեջ  ամեն  միգործող անձ ներկայացված է երգիծանքի տարբեր գեղագիտական-գրական յուրահատուկ հնարանքներով. այստեղ կրկին օգտագործված են հումորը, հեգնանքը,  սատիրան,  ծաղրը։
  Սպանիչ  ծաղրը  պիեսում  համադրված  է  դաժան  հետևանքներով հղի արարքներին, օրինակ՝ Տիգրանին, Գալուստի կողմից լրագրողի սպանության մեջ մեղադրելով, շանտաժ անելու դրվագում, Տիգրանի տունըհրդեհելու տեսարանում և այլն։
 Կատակերգականին հետևաբար միահյուսված էառնվազն  դրամատիկական  լարվածությունը։
  Այս  ամենի  գեղարվեստականմիահյուսումը  կատարվել  է  մեծ  հմտությամբ,  որի  շնորհիվ  «Քեզնից  պրծումչկա»-ն դրամատուրգի լավագույն երկերից մեկը պետք է համարել;Գ.Խանջյանի  «Թատրոն  301»  ժողովածուի  մյուս պիեսներում  առավելապես պատկերված են հասարակության միջին և ցածր խավի մարդկանց կյանքնու կենցաղը։
 Սոցիալական, հոգեբանական սուր հարցադրումներ կատարելու ևարծարծելու համար դրամատուրգը օգտագործում է նույնիսկ ավստրիացի աշխարհահռչակ գրող Ֆ.Կաֆկայի «Դատավարություն» վեպը՝ ստեղծելով «Գործ NՖԿ-2»  դրաման։
  Իր  գործող  անձանց  համար  օգտագործելով  աստվածաշնչյանկերպարների  անուններ  /Հովսեփ,  Մարիամ,  Պողոս,  Պետրոս,  Մարթա,  Մարի,Մաթևոս,  Սիմոն  և  այլն/,  ինչպես  նաև  անանուն  հերոսներին  ներկայացնելովիրենց  մասնագիտությամբ  կամ  պաշտոններով  /Փաստաբան,  Տեսուչ,  Քննիչ,Խորհրդական, Տնօրեն, Քահանա և այլն/՝ հեղինակը, փաստորեն, լայն ընդհանրացման գնալով, սուր մերկացումների ու քննադատության ասպարեզ է դարձնում  պետության մեջ  գործող  դատական  համակարգը,  որտեղ  մարդուն  մեղադրանքը  քաղաքակիրթ  կերպով  չեն  ներկայացնում,  և  ընդհանրապես,  դատապարտվում է այն աշխարհակարգը, որտեղ չի հարգվում մարդու արժանապատվությունը։
  Անմեղ  մարդուն  դատապարտելու,  կաշառատվության,  դատականհամակարգում  ամենատարբեր  կարգի  ապօրինությունների  պատկերումն  ուրույն արձագանք էր նաև մեր իրականության համանման երևույթները տեսանելի դարձնելու և պախարակելու համար։
Մեր  հանրային  կյանք  ներթափանցելու,  անհատի  ճակատագրի  ներկապահի  քանդակման,  նրան  որոշակի  զարգացման  մեջ  պատկերելու  յուրատիպսրատեսությամբ  է  օժտված  Գ.Խանջյանը։
  Նա    իր  հերոսների  անհատական  ուազգային յուրահատուկ մտածելակերպը հակված է պատկերելու սահմանայինիրադրություններում։
  Այնտեղ,  որտեղ  մարդը  փորձարկվում  է՝  հայտնվելովտվյալ  պահի  արտաքին  աշխարհի  իրողությունների  և  իր  մեջ  թրթռացող  հավերժական  բարոյական  արժեքների  մասին  պատկերացումների  ու  զգացողությունների միջև, այնտեղ, որտեղ կա անմարդկային, անհեթեթ հարաբերություններում կարգ ու կանոն հաստատելու ձգտում, ինչպես նաև գիտության ձեռքբերումների հանդեպ խոր անվստահություն։
 Այս պատկերացումների տեսանկյունից  քննենք  «Գորդյան  հանգույց»  երկու  գործողությամբ  պիեսը։
  Այստեղ  ներկայացված է յուրօրինակ սահմանափակ միջավայր՝ մետաղյա ցանցապատ պատուհաններով շենք, այնուհետև «Ստորգետնյա անձավ կամ մեծ փոս, պատերին՝խորշեր», ուր տեղի են ունենում գործող կերպարների հարաբերություններն ուառնչությունները։
 Գեղարվեստական պայմանականությամբ այն ներկայացնումէ մի փոքրաշխարհ, որը խորհրդանշում է մեծաշխարհի երևույթներն ու մարդկային  բնավորությունները։
  Իսկ  պիեսի  գործող  անձինք  հանդես  են  գալիս  առանց հատուկ անունների, իրենց մասնագիտական, սեռային, ֆիզիկական հատկանիշներով  /Տղա,  Աղջիկ,  Պրոֆեսոր,  Սիրուհի,  Սանիտար  Ա,  Սանիտար  Բ,Հարբեցող, Կին, Քահանա, Միաչքանի, Պոետ, Ապուշ, Ձայն։
 Նման մոտեցմամբնրանց ներկայացնելը ցույց է տալիս, որ նրանք հիմնականում զուրկ են մարդկային  ամբողջական  անհատկանությունից,  կամ  էլ  նրանց  զրկել  են  այդպիսինլինելու հնարավորությունից։
 Բոլորը ծառայում են այդ հաստատության տնօրենին, որը պիեսում ներկայանում է միայն իր ձայնով։
 Ինչևիցե. նրանց մեջ, այնուամենայնիվ,  պահպանվել է համակրանք Տղայի ու Աղջկա նկատմամբ, ովքեր չենցանկացել  հնազանդվել  հիվանդանոցի  տնօրենի  ու  Պրոֆեսորի  պես  ստրկացնողներին։
 Նրանք չեն մատնում վերջիններիս հետապնդումից թաքնվող Տղայինու Աղջկան։
Ստորգետնյա  անձավում  հավաքված  այս  մարդկանց  ապրելակերպը,կենցաղն ու վարքը  դրամատուրգի ապրած միջավայրի ու ընդհանրապես մերիրականության հետ մի շարք զուգահեռներ ունեն։
 Այս հանգամանքը բարձրացնում է երկի ճանաչողական նշանակությունը։
 Պիեսում, ի վերջո, դատապարտվում են մարդու արժեզրկման, մասնավորապես մարդկային օրգանները նրանցկամքին  հակառակ  առևտուրի առարկա դարձնելու, հետևաբար  մարդուն  /անկախ սեռից/ ժամանակակից իրականության մեջ ստրկացնելու իրողությունները։
 Անելանելի կացությունը (ինչը ընդհանրություններ ունի մեր իրականությանմեջ ապրողներիս համար ստեղծված սոցիալական, տնտեսական, բարոյահոգեբանական ծանր կեցության հետ) վերածվում է գորդյան հանգույցի։
 Ստեղծվածիրավիճակից դուրս գալու ելքը գրողը, բանական մոտեցումներով կարգավորելու  ոլորտում չտեսնելով /գիտության ներկայացուցիչը՝ Պրոֆեսորը, փաստորեն,դարձել էր հիվանդանոցի տնօրենի կամակատարը, հանցավոր արարքների գործակիցն ու իրականացնողը/, չի կարող նաև տանելի համարել մարդուն նվաստացնող,  նրա  ազատությունը  սահմանափակող  նման  պայմանները։
  Իռացիոնալ իրականության աբսուրդի դեմ ընդվզելու իրական ձևը դառնում է տարերային այն պոռթկումը, որը տեղի է ունենում համր Ապուշի մեջ, և վերջինս պայթեցնում  է  հիվանդանոցն  ու  ստորգետնյա    անձավը՝  ինքն  էլ  զոհվելով  պայթյունիհետևանքով։
Գ.Խանջյան դրամատուրգը, օգտագործելով թատերական, բեմական, դրամատուրգիական  պայմանականությունները,  ըստ  էության,  ամեն  կերպ  ստեղծում  է  իր  ճանաչած  միջավայրի  և  հանրության  մեջ  դրսևորվող  մարդկայինբնավորությունների  մասին  իր    պատկերացումները  մարմնավորող  հերոսներ։
Նրանցով ստեղծում է հետխորհրդային տարիների, ներկա ժամանակի մեր հանրության, ամբոխի, մարդկային ու ազգային տարբեր հավաքականության, խմբերի, առանձին անհատների մի խճանկար պատկեր, որը դառնում է նրա դրամատուրգիայի  ստեղծագործական,  գեղագիտական  ու  ընդհանրապես  աշխարհայացքային պատկերացումների արտահայտման համար բնորոշ, ինքնատիպ գեղարվեստական  միջավայր։
  Նման  համապատկեր  է  ներկայացնում  նաև  «Ճեպընթացը  խավարի  մեջ» պիեսը։
 Այստեղ  չկա սյուժե, պայմանական  միջավայրըգնացքն է, որը խորհրդանշում է արդի ժամանակաշրջանը։
 Պիեսում ներկայանում  են  տարբեր  բնավորություններ,  տարբեր  տրամադրության  մեջ  գտնվողմարդիկ, որոնք անձնավորված  են առանց անունների։
 Հեղինակը կրկին ցուցադրում է մեր հանրության, ինչ-որ զանգվածի ներկայացուցիչների անդիմություննու անլիարժեքությունը։
 Ազգային ու հանրային կյանքի մեծ շարժման ու ընթացքիմեջ  մարդկային  այսպիսի  զանգվածը,  հեղինակային  ընկալմամբ,  չի  կարողգտնվել։
  Նրանք  պիեսի  պայմանականության  շրջանակում  վերջին  դրվագումդուրս են ընկնում գնացքից, քանզի ժամանակի մակաբույծներ են։
Դրամատուրգի՝ ժամանակակից կյանքն ու մարդկանց պատկերող պիեսների  գեղագիտական  արժևորումների  մեջ  երգիծանքի  դրսևորումներից  թերևսգերակայում է հեգնանքը։
 Այն միջին դիրք է գրավում հումորի և սատիրայի միջևև  օգտագործվում  է՝  համադրվելով  ըստ  անհրաժեշտության։
  «Արևային  նավը»կատակերգության մեջ ակնհայտորեն  հեգնանքով է ստեղծված նավապետ Աբգարի կերպարը։
 Պաթետիկ ազգասիրության, հայրենասիրության, առաջնորդի,ղեկավարի  մասին իր ըմբռնումներով նա անիրատեսական պատկերացումներունեցող հասարակական գործչի երգիծվող կերպար է։
 Իրական-խորհրդանշական արևային նավի նավապետին, սահմանային իրավիճակում հայտնվելով, իվերջո, լքում են նրա նավի անձնակազմի բոլոր անդամները՝ նավավար Գոքորը,մեխանիկ Ցականը, խոհարար ու բուժքույր Շուշանը, որին սիրահարված էր նավապետը։
  Վերջիններս  հանդես  են  գալիս  ժամանակակից  մարդուն  բնորոշպրագմատիկ մտածողությամբ, հաշվենկատորեն։
 Նրանք չեն կիսում նավապետի  վերամբարձ  ոգևորությունը  ազգային  ու  համաշխարհային  արժեքներով,քանզի տեսնում են, որ նրա նավն ու գործունեության ծրագիրը իրական միջավայրի ու իրական հնարավորությունների հետ չեն կապված։
Ըստ  գերմանացի  էկզիստենցիալիստ  փիլիսոփա  Կ.Յասպերսի՝  «Մարդկային կեցությունը երկու կողմ ունի՝ «կեցությունն աշխարհում» և իսկական կեցություն /էկզիստենցիա/՝ ազատություն, մարդու բուն էություն, որը դրսևորվումէ  միայն  սահմանային  իրավիճակներում  /հիվանդություն,  մահ  և  այլն/»  [3,  էջ415]։
 Նման աշխարհայացքային ելակետի որոշ դրսևորումները նկատելի են նաևԳ.  Խանջյանի  դրամաներում։
  Մեր  կարծիքով,  այսպիսի  կենսափիլիսոփայությունը ընդհանրապես գեղարվեստական մտածողության համար խիստ արդյունավետ է։
 Նման մոտեցումների տարբեր ուշագրավ արտահայտություններ ենքտեսնում դրամատուրգի նաև «Բոլերո», «Գերեզմանատան երգչախումբը», «Ճամփեզրի  թատրոնը»,  «Կալանք»,  «Ավերակների  պահակները»,  «Անտեր  շներ»,«Պահմտոցի» երկերում։
 «Ավերակների պահակները»  պիեսում հետխորհրդայինտարիների կամ անկախության վաղ շրջանի դիմագիծը ներկայանում է սոցիալական  կյանքի  հատակում  հայտնված  մուրացկաններ  Սիրակի,  Լուսոյի,  Մացիկի, Օրփեոսի, մարմնավաճառ Կնոջ կացության պատկերմամբ, նրանց ընկալումներով,  պատկերացումներով։
  Մուրացկանությունը,  իրոք,  նրանց  համարսահմանային իրավիճակ է, որովհետև նրանք անցյալում եղել են հասարակության մեջ ներգրավված, որոշակի մասնագիտություն, ընտանիք ունեցող անձնավորություններ։
  Տարբեր  պատճառներով  են  նրանք  հայտնվել  նման  ծայրահեղծանր վիճակում։
 Դրան նպաստել են Խորհրդային Միության փլուզումը, երկրաշարժը, շուկայական նոր հարաբերությունների պայմաններում նյութական անապահովությունը  և  այլն։
  Սահմանային  իրավիճակը  սրվում  է  նաև  Պահակիսպառնալիքներով, որոնց հետևանքով նրանք իրենց տարիքին անհարիր զինվորական վարժություններ են կատարում։
 Պիեսում ուշագրավն այն է, որ պայմանական  ազատությունից՝  մուրացկանությունից,  նրանք,  այնուամենայնիվ,  գերադասում են ինչ-որ չափով ներգրավված լինելը հասարակական կյանքի մեջ,ուստի Պահակի անսովոր, իրենց համար տհաճ ու պարտադրված վարժություններն  անգամ  ինքնակամորեն  են  գալիս  կատարելու։
  Նրանց  մարդկային,  մարդասիրական  բնավորության  գծերը  միմյանց  և  իրենց  հետ  շփվողների  նկատմամբ  դրսևորվում  են  ինքնաբուխ  կերպով,  նույնիսկ  վարժություններով  իրենցչարչարող Պահակի հանդեպ։
 Իսկ երբ Օրփեոսի շնորհիվ պարզվում է, որ Պահակն  իբրև  երկրապահ  մասնակցել  է  Ղարաբաղյան  ազատամարտին,  ավելիսրտացավ են գտնվում նրա նկատմամբ։
  Եվ ահա, Պահակի վիճակը վատանումէ, երբ մարտերի ժամանակ մարմնի մեջ մնացած բեկորը շարժվում է։
 Մուրացկաններն ամեն կերպ ջանում են օգնել նրան։
 Հիվանդանոցի ծախսը վճարել չկարողանալու պատճառով, երբ Պահակը չի ուզում բժիշկների օգնությանը դիմել,Լուսոն ասում է. «Չվախես, տղա՛ ջան, բա մենք մեռա՞ծ  ենք, օր ու գիշեր կաշխատենք, փող կհավաքենք, կտանք հիվանդանոցին, չվախես»[1, էջ 230]։
 Տպավորիչ է ստացվել նաև Պահակի կերպարը։
 Նրա տարօրինակ, մեծահասակ մուրացկանների նկատմամբ դրսևորած կոպիտ վարքագիծը նախապես վանող է ևանբարյացակամ վերաբերմունք է առաջ բերում։
 Աստիճանաբար, երբ որոշ չափով պարզվում է նաև դրա պատճառը, փոխվում է նրա նկատմամբ և՛ մուրացկանների,  և՛  ընթերցողի  կամ  հանդիսատեսի  վերաբերմունքը։
  Ղարաբաղյանազատամարտին մասնակցած երկրապահն ունեցել է իրեն վստահված պահակակետ,  որտեղ  նա  ինչ-որ  հանգամանքներում  ռումբի  պայթյունի  հետևանքովվիրավորվել է, ձեռք բերել նույնիսկ հոգեկան որոշ շեղում։
 Նրա գիտակցությանմեջ, սակայն, սևեռվել, ամրագրվել է պահակակետն ամեն կերպ պաշտպանելուգաղափարը։
 Փաստորեն, հանուն հայրենիքի, իրեն վստահված պարտականությունը կատարելուն նվիրված մարդկային բնավորություն է նա, մեր այն խիզախերիտասարդներից մեկը, ով իր կյանքի գնով է պաշտպանել հայրենի հողն իրենվստահված պահակակետում։
«Ճամփեզրի թատրոնը» պիեսում բեմական հաջող հնարքով ներկայացված է ավտովթարի ժամանակ մահամերձ կամ մահացած պետական ծառայողու  գործարար  Գրիգորի  կերպարը  երևակայական  մի  միջավայրում,  ուր  ասես թատերական ներկայացման մեջ հանդես են գալիս նաև այլ հերոսներ։
 Այս միջավայրում է նաև այն աղջիկը, որին սիրել է Գրիգ-Գրիգորը։
 Նա, խոստանալովամուսնանալ, կենակցել է աղջկա հետ, այնուհետև լքել։
 Ռեժիսորը, ի դեմս Գրիգորի, ով պետական ծառայող է և գործարար, շարունակ մերկացնում է նրա խավի  մարդկանց  գործունեության  բուն  էությունը,  կեղծիքն  ու  շահամոլությունը։
Առաջին դրվագներից մեկում, օրինակ, բացելով Գրիգորի խոսքերի ենթատեքստը՝ նա ասում է. «Դառնում ենք չինովնիկ, որ ինքներս մեր պաշտպանության ուհովանավորության տակ բիզնես բացենք» [1, էջ 166]։
 Իսկ Գրիգորին արդեն ուղղակիորեն եսասիրության ու անպատասխանատվության, երդմնազանցությանմեջ է մեղադրում իր կողմից անցյալում խաբված ու լքված Աղջիկը, որը, ինչպեսպարզվում է,  ինքնասպանություն է գործել։
 Պիեսում նա ասում է. «Ո՛չ, էգոի՛ստմարդ, դու անկարող ես  հիշել, ես չեմ ուզում, որ դու հիշես, դու օգտագործող ես.գործածող,  գործածում  ես՝  շպրտում,  գործածում՝  շպրտում,  ի՞նչ  հիշել,  մարդըքեզ համար ի՞նչ է որ, զրո, հատկապես՝ կինը, չէ՞» [1, էջ 169]։
 Պիեսի պայմանականությունների  ողջ  համակարգը  նկատի  ունենալով՝  կարելի  է  ասել,  որ  կերպարների որոշ չափով անլիարժեքությունը, հրապարակախոսական արտահայտությունները  թերևս  պայմանավորված  են  պատրանքային,  այնաշխարհային,երազային, անիրական միջավայրով։
 Այստեղ կրկին աբսուրդայինն ու միֆականը մերվել, համատեղվել են ամբողջի հետ։
Հիմնականում  ավանդական  կենսադրվագներով  է  պատկերված  «Կալանք» դրամայի կառուցվածքը։
 Այստեղ կերպարներն ավելի կենսալի են, դրաննպաստում են նրանց կենցաղի, բնավորության, հոգեբանական կերտվածքի, բարոյական պատկերացումների մասին մանրամասների տեսանելի դրսևորումները։
 Հեղինակն ընդհանուր առմամբ սովորականի գեղագիտությամբ առաջնորդվելով է ստեղծել Մարդոյի, Նազոյի, Թինայի տատի, Կուկուի, բժշկի էպիզոդիկ կերպարները՝ այս հասարակ մարդկանց կենցաղի մեջ տեսնելով և՛ առօրեականի,  միապաղաղության  դրսևորումների  ձանձրույթը,  և՛  աշխատավոր  մարդու՝Մարդոյի ներքին եսի մեջ ինքնաբուխ գործող ստեղծագործական ջանքը, հանրօգուտ գործ կատարելու նվիրումը։
  Սեփական նախաձեռնությամբ Հայաստանի  բույսերի  հերբարիում  պատրաստելը  և  կենցաղային  պայմաններում,  կնոջհետ աններդաշնակ հարաբերությունների պատճառով այն ոչնչացնելը նրա հոգում գեղեցկի հանդեպ սերը տաղտկալի առօրեականի հետևանքով ճնշված լինելու մասին են վկայում։
 Աշխատավոր մարդու հոգու գեղեցկության բացահայտումները, ներքին ազատության զգացողությունը նրա մեջ շարունակ ճնշված ենկենցաղի կոպիտ իրողությունների ազդեցության հետևանքով։
Սկզբունքորեն գրեթե նույնպիսի բարոյահոգեբանական ճնշում է իր վրազգում նաև անսպասելիորեն նրանց տուն եկած, հոգեբուժական հիվանդանոցիցփախած  Տավրոսը։
  Բժշկի  հարցերին  պատասխանելիս  պարզվում  է,  որ  նրաազատությունը  կաշկանդում  են  միապաղաղ,  միօրինակ  առօրյան,  հոգևորբարձր  հետաքրքրությունների,  ռոմանտիկ  երազանքների  պահանջի  պակասըմարդկանց  մեջ։
  Այդպիսի  պահանջների  զգացողության  խրախուսման պակասնա տեսնում է ոչ միայն Մարդոյենց ընտանիքում, այլև իրեն բուժող բժշկի պահվածքում և հիվանդների նկատմամբ վերաբերմունքում։
 Փաստորեն, Տավրոսն իրհամար  ստեղծված  սահմանային  վիճակում  ավելի  լիարժեք  է  դրսևորում  իրմարդկային ազատության զգացողությունն ու գեղեցիկը գնահատելու ընդունակությունը,  մարդկանց  հետ  անմիջականորեն,  անշահախնդիր  ու  անկաշկանդշփվելու պատրաստակամությունը։
 Այդ ամենի մասին վկայում է նրա պահվածքը Մարդոյենց տանը։
 Այստեղ նա Թինային խորհուրդ է տալիս՝  նվագել ներքինազատությանը  ինքնամոռաց  տրվելով,  ոգևորում  է  Մարդոյին  հերբարիումիհավաքածուի նմուշները դիտելիս։
Մեր գրականագիտական վերլուծությունից կարելի է կատարել այսպիսիեզրակացություն։
 Գ.Խանջյանի դրամատուրգիան իր գրական ինքնատիպ հնարանքներով  ու  կերպարներով,  ռեալիզմի,  աբսուրդի,  միֆօգտագործման  սկըզբունքների  կիրառմամբ  ստեղծում  է  արդի  կյանքի  գեղարվեստական  համապատկերը և հարստացնում ժամանակակից հայ թատերագրության ասպարեզը։
Գ ր ա կ ա ն ո ւ թ յ ո ւ ն 1.  Խանջյան Գ., Թատրոն -301։
 Պիեսներ, Եր., 2008, 495 էջ։
2.  Խաչիկյան  Գ.,  Գուրգեն  Խանջյանի  դրամատուրգիայի  մի  քանի  առանձնահատկությունները // Գիտական տեղեկագիր, Գյումրի, 2014, Պրակ Բ, N1, էջ17-25։
Տեղեկություններ հեղինակի մասինԽաչիկյան Գագիկ Վահեի – բան. գիտ. դոկտոր, դոցենտ, Գյումրու Մ.Նալբանդյանի անվան պետական մանկավարժական ինստիտուտ, հայ գրականության, նրա դասավանդման մեթոդիկայի և լրագրության ամբիոնի վարիչ, E-mail։
