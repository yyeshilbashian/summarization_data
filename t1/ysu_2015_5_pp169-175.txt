ԷԼԵԿՏՐՈՆԱՅԻՆ ԱՌԵՎՏՐԻ ԶԱՐԳԱՑՄԱՆ ԽՈՉԸՆԴՈՏՆԵՐԸ ՀԱՅԱՍՏԱՆԻՀԱՆՐԱՊԵՏՈՒԹՅՈՒՆՈՒՄ ԵՎ ԴՐԱՆՑ ԻՐԱՎԱԿԱՆ ԼՈՒԾՈՒՄՆԵՐԸԷլեկտրոնային  առևտուրը  (այսուհետ`  էլ.  առևտուր)  սրընթաց  զարգանում  է  ամբողջ  աշխարհում։
  Ամեն  օր  աշխարհի  տարբեր  ծայրերում  շատանում  է  էլ.  առևտրիցօգտվողների թիվը։
 Հայաստանի Հանրապետությունում վերջին 2 տարիներին գրանցվել  է  նույն  միտումը,  ստեղծվել  են  բազմաթիվ  նոր  կայքեր,  որոնք  թույլատրում  ենիրականացնել  էլեկտրոնային  եղանակով  արևտուր։
  Չնայած  այն  հանգամանքին,  որտեղական  էլ.  առևտուրը  փոքր-ինչ  զարգացել  է,  միջազգային  բնույթի  էլ.  առևտուրըգերակշռում է և կշարունակի գերակշռող մնալ, քանի որ ՀՀ-ն հանդիսանում է առավելշատ  ներկրող,  քան  արտահանող  երկիր։
  ՀՀ  միջազգային  էլ.  առևտրի  զարգացմանհամար  շատ  խոչընդոտներ  կան,  որոնք  կապված  են  ինչպես  միջազգային  փոստայինառաքման, այնպես էլ մաքսային գործունեության հետ, որոնց կանդրադառնանք սույնաշխատանքում և կփորձենք տալ դրանց իրավական լուծումների մեր մոտեցումները։
Էլեկտրոնային առևտրում իր կարևոր դերը ունի ապրանքի փոխադրումը։
Ըստ  ՀՀ  կառավարության  2009  թ.  օգոստոսի  20-ի  N  947-Ն  որոշման.  «Հայաստանի Հանրապետության կառավարությունը որոշում է ստեղծել Հայաստանի Հանրապետության  կառավարությանն  առընթեր  պետական  եկամուտների  կոմիտեի  միջազգային  փոստային  և  սուրհանդակային  առաքումներով  փոխադրվող  ապրանքներիմասնագիտացված  մաքսատուն։
  Հայաստանի  Հանրապետության  կառավարությաննառընթեր  պետական  եկամուտների  կոմիտեի  միջազգային  փոստային  և  սուրհանդակային  առաքումներով  փոխադրվող  ապրանքների  մասնագիտացված  մաքսատանգործունեության տարածք է Հայաստանի Հանրապետության ամբողջ տարածքը»։
ՀՀ  կառավարությանն  առընթեր  պետական  եկամուտների  կոմիտեի  միջազգայինփոստային և սուրհանդակային առաքումներով փոխադրվող ապրանքների մասնագիտացված մաքսատան գործունեությունը կարգավորվում է ՀՀ մաքսային օրենսգրքովև ՀՀ կառավարության կողմից 2001 թ. հունվարի 8-ին ընդունված N 4 որոշմամբ1։
Ըստ  ՀՀ  մաքսային  օրենսգրքի  105-րդ  հոդվածի  2-րդ  մասի`  «ֆիզիկական  անձանց  կողմից  միջազգային  փոստային  կամ  սուրհանդակային  առաքումներով  Հայաստանի Հանրապետության մաքսային սահմանով տեղափոխվող ապրանքների համարմաքսատուրքը հաշվարկվում է հետևյալ դրույքաչափերով.ա)  0  տոկոս,  եթե  տեղափոխվող  ապրանքների  ընդհանուր  քաշը  չի  գերազանցում 20 կգ, իսկ ձեռքբերման արժեքը չի գերազանցում 150 հազ. դրամը, բ)   2.5 տոկոս, եթե ներմուծվող ապրանքների ընդհանուր քաշը չի գերազանցում20 կգ, իսկ ձեռքբերման արժեքը գերազանցում է 150 հազ. դրամը, սակայն չիգերազանցում 300 հազ. դրամը»։
1 Տե՛ս ՀՀ մաքսային սահմանով ֆիզիկական անձանց կողմից միջազգային փոստային կամ սուրհանդակային  առաքումներով  փոխադրվող  ապրանքների  տեղափոխման  կարգը  հաստատելու  մասին  ՀՀ  կառավարության որոշումը, 08.01.2001, N 4։
ՀՀ  կառավարության  կողմից  2001  թ.  հունվարի  8-ին  ընդունված  N  4  որոշման13-րդ կետով սահմանվում է. «...եթե զննման արդյունքում պարզվում է, որ առաքանումեջ առկա են Հայաստանի Հանրապետության մաքսային օրենսգրքի 105-րդ հոդվածի2-րդ մասով սահմանված բնաիրային և արժեքային չափերը գերազանցող կամ ոչ սակագնային կարգավորման ենթակա ապրանքներ, ապա առաքանին բաց չի թողնվում,և մաքսային մարմնի կողմից փոխադրողին տրվում է առաքանու մեջ առկա ապրանքները հայտարարագրելու և մաքսատուրքեր վճարելու վերաբերյալ կտրոն՝ համաձայնN  2  ձևի,  որում  նշվում  է  նաև  վճարման  ենթակա  մաքսատուրքերի  չափը,  եթե  առաքանու  ուղեկցող  փաստաթղթերում  առկա  են  Հայաստանի  Հանրապետության  մաքսային սահմանով տեղափոխվող ապրանքների մաքսային արժեքը գործարքի գնի մեթոդով  հաշվարկելու  համար  Հայաստանի  Հանրապետության  մաքսային  օրենսգրքովսահմանված  բոլոր  անհրաժեշտ  փաստաթղթերը»։
  Ուսումնասիրելով  վերը  նշվածիրավական  ակտերը՝  տեսնում  ենք,  որ  դրանցից  որևէ  մեկը  կամ  ՀՀ  օրենսդրությանորևէ ակտ չի պարունակում նորմ, որը սահմանում է նվազագույն ժամկետներ, որոնցընթացքում մաքսային մարմինը պարտավոր է իրականացնել վերոնշված որոշման 5րդ  և/կամ  13-րդ  կետերով  սահմանված  պարտավորությունները։
  Բազմաթիվ  ուսումնասիրությունների արդյունքում տեսնում ենք, որ այս նվազագույն ժամկետների օրենքով կամ Կառավարության որոշմամբ սահմանված լինելու բացակայությունը հանգեցնում է որոշակի կամայականությունների։
Էլ.  առևտրի  համար  նախատեսված  գրեթե  բոլոր  կայքերում  սահմանված  է  առաքման ժամկետ, որի ընթացքում էլ. առևտրի կայքում որպես վաճառող գրանցվածանձը (այսուհետ` վաճառող) պարտավոր է փոխադրող ընկերության միջոցով առաքելապրանքը  գնորդին։
  Որոշ  կայքեր  սահմանում  են  60  օր  ժամկետ1,  որով  երաշխավորում  են,  որ  այդ  ժամանակահատավածի  սահմաններում  վաճառողներն  ապրանքըկառաքեն  գնորդին։
  Պրակտիկայում  բազմիցս  հանդիպում  ենք  այդ  ժամկետներիխախտումների,  որոնց  մի  ստվար  զանգվածը  կապված  չէ  վաճառողի  կամ  փոխադրում  իրականացնող  ընկերության  անբարեխղճության  հետ։
  Սակայն  քանի  որ  էլ.առևտրի  կայքերը  իրնեց  կանոններում  սահմանում  են  հատուցման  մեխանիզմներ,որոնք  գործում  են  ոչ  միայն  այն  դեպքում,  երբ  վաճառողն  էլ.  առևտրի  կայքում  հրապարակում  է  վաճառվող  ապրանքի  հետ  անհամապատասխան  տեղեկություններովօֆերտա, այլ նաև այն դեպքում, երբ կայքում սահմանված ժամկետներում վաճառողըչի  ստանում  իր  կողմից  գնված  ապրանքը։
  Այսպիսով,  հարց  է  առաջանում՝  ինչ  էկատարվում,  երբ  գնորդը  էլ.  առևտրի  կայքում  սահմանված  ժամկետներում  չի  ստանում  ապրանքը,  սակայն  դրանում  բացակայում  է  թե՛  վաճառողի  և  թե՛  փոխադրողընկերության  անբարեխղճությունը։
  Պրակտիկայում  լինում  է  հետևյալը.  գնորդը  կա՛մէլ.  առևտրի  կայքում  բացում  է  վեճ  (dispute,  case),  կա՛մ  դիմում  է  հաճախորդներիաջակցման կենտրոն, կա՛մ այլ կերպ (կախված կայքի կանոններից) դիմում է գումարիվերադարձման  պահանջով՝  նշելով  սահմանված  և  երաշխավորված  ժամկետիխախտման փաստը։
 Այդ դեպքում  էլ. առևտրի կայքը, ընդունելով այն հանգամանքը,որ  գնորդը  փաստացիորեն  չի  ստացել  ապրանքը  կայքում  սահմանված  ժամկետներում, վերադարձնում է գումարը գնորդին։
 Սակայն որոշակի ժամանակ անց, երբ արդեն  անցել  է  կայքում  սահմանված  ժամկետը,  և  գնորդը  ստացել  է  իր  հատուցումը,ստանում  է  նաև  իր  ապրանքը։
  Այս  դեպքում  առաջանում  են  հետևյալ  խնդիրները`կա՛մ գնորդը պետք է վերադարձնի գումարը, որը վերադարձվել էր իրեն, կա՛մ պետք էհետ  ուղարկի  ապրանքը  վաճառողին։
  Այս  դեպքում  առաջանում  է  վնաս  ոչ  միայնգնորդի, այլև վաճառողի համար։
 Սակայն շատ դեպքերում գնորդները բարեխղճորեն1 Տե՛ս օրինակ` http։
//www.aliexpress.com/buyerprotection/seller_guaranteed.html#1։
չեն գործում՝ ո՛չ վերադարձնում են ապրանքը, ո՛չ էլ գումարը։
 Այդ դեպքում փաստացիվնաս է կրում վաճառողը։
 Վերը նշված խնդիրները առաջանում են, քանի որ բազմաթիվ  դեպքերում  մաքսային  մարմինը  ողջամիտ  ժամկետներում  չի  իրականացնում  ՀՀկառավարության  կողմից  2001  թ.  հունվարի  8-ին  ընդունած  N  4  որոշման  5  և/կամ13-րդ կետերով նախատեսված պարտավորությունները։
Այսպիսով, վերոնշված խնդիրը էլ. առևտրի զարգացման խոչընդոտ է ՀՀ-ում, քանի որ բարդացնում է էլ. առևտուրը, հանգեցնում կողմերի վնասների առաջացմանը ևկարող է նաև առիթ հանդիսանալ, որպեսզի նվազի ՀՀ քաղաքացիների՝ ապրանքներվաճառողների  թիվը։
  Այս  խոչընդոտին  իրավական  լուծում  ենք  առաջարկում.  ընդունել  «ՀՀ  կառավարության  կողմից  2001  թ.  հունվարի  8-ին  ընդունված  N  4  որոշմանմեջ լրացումներ կատարելու մասին» Կառավարության որոշում։
 Այս որոշմամբ  պետքէ  նախատեսվի  նորմ,  որը  կսահմանի  հետևյալը.  «Մաքսային  մարմինը  առաքանինստանալուց հետո ոչ ուշ քան 3-օրյա ժամկետում  իրականացնում է սույն որոշման 5րդ և/կամ 13-րդ կետով սահմանված պարտավորությունները»։
Էլ. առևտրի զարգացման վրա ազդող մյուս խոչընդոտը ՀՀ մաքսային մարմինների  կողմից  մաքսային  գնահատումն  է։
  Ըստ  Կառավարության  2001  թ.  հունվարի  8-ի N 4 որոշման 13-րդ կետի. «Եթե զննման արդյունքում պարզվում է, որ առաքանու մեջառկա են Հայաստանի  Հանրապետության մաքսային օրենսգրքի 105-րդ հոդվածի 2րդ  մասով  սահմանված  բնաիրային  և  արժեքային  չափերը  գերազանցող  կամ  ոչ  սակագնային կարգավորման ենթակա ապրանքներ, ապա առաքանին բաց չի թողնվում,և մաքսային մարմնի կողմից փոխադրողին տրվում է առաքանու մեջ առկա ապրանքները  հայտարարագրելու  և  մաքսատուրքերը  վճարելու  վերաբերյալ  կտրոն՝  համաձայն  N  2  ձևի,  որում  նշվում  է  նաև  վճարման  ենթակա  մաքսատուրքերի  չափը,  եթեառաքանու  ուղեկցող  փաստաթղթերում  առկա  են  Հայաստանի  Հանրապետությանմաքսային սահմանով տեղափոխվող ապրանքների մաքսային արժեքը գործարքի գնիմեթոդով  հաշվարկելու  համար  Հայաստանի  Հանրապետության  մաքսային  օրենսգըրքով  սահմանված  բոլոր  անհրաժեշտ  փաստաթղթերը»։
  Իսկ  ըստ  ՀՀ  մաքսայինօրենսգրքի  87-րդ  հոդվածի  1-ին  մասի.  «Մաքսային  սահմանով  տեղափոխվող  ապրանքների մաքսային արժեքը գործարքի գնի մեթոդով հաշվարկելու համար հայտարարատուն մաքսային հայտարարագրի հետ միասին պետք է ներկայացնի`1)  արտահանման  երկրում  ապրանքների  ձեռքբերման  փաստաթուղթը,  որըպետք է պարունակի փաստաթղթի տրման ամիս-ամսաթվի, հերթական համարի, վաճառողի  (առաքողի),  գնորդի  (ստացողի),  ապրանքի  մանրամասն  նկարագրի  (անվանումը,  առկայության  դեպքում`  ապրանքային  նշանը  կամ  առևտրային  անվանումը),տեղերի/քանակի, չափի միավորի, միավոր արժեքի, քաշի, ընդհանուր արժեքի մասինտեղեկություններ,  ինչպես  նաև  վճարման  փաստաթուղթը  կամ  հետագա  վճարմանպարտավորությունը հաստատող փաստաթուղթը (երաշխիքի նամակ կամ վաճառողիև գնորդի միջև համաձայնեցված այլ փաստաթուղթ).2)  մինչև  Հայաստանի  Հանրապետության  մաքսային  սահմանը  տեղափոխելուհամար կատարված փոխադրման, բեռնման, բեռնաթափման, փոխաբեռնման, ապահովագրության  և  համանման  այլ  ծախսերը  հիմնավորող  փաստաթղթեր,  եթե  ապրանքների  մատակարարման  պայմաններով  այդպիսի  ծախսերի  պարտավորությունըկրում է գնորդը»։
Ըստ  ՀՀ  մաքսային  օրենսգրքի  94-րդ  հոդվածի՝  օրենսգրքի  87-93-րդ  հոդվածներում  նշված  մաքսային  արժեքի  որոշման  կանոնները  կիրառվում  են  ըստ  հերթականության։
 Մաքսային օրենսգրքի մեկ այլ նորմ էլ` 88-րդ հոդվածը, սահմանում է. «1. Սույն օրենսգրքի 87-րդ հոդվածի համաձայն մաքսային արժեքի որոշման ժամանակ սույն օրենսգրքի 83-րդ հոդվածով սահմանված ծախսերի և 87-րդ հոդվածովնախատեսված  տեղեկությունների  բացակայությամբ  պայմանավորված  մաքսայինարժեքի  որոշման  անհնարինության  դեպքում  մաքսային  արժեքը  որոշվում  է  մաքսային  մարմինների  կողմից`  սույն  օրենսգրքի  94-րդ  հոդվածով  սահմանված  հերթականությամբ։
2.  Սույն  հոդվածի  1-ին  կետին  համապատասխան  մաքսային  արժեքի  որոշմաննպատակով  մաքսային  մարմիններն  օգտվում  են  ինչպես  իրենց  տրամադրությանտակ եղած, այնպես էլ հայտարարատուի կողմից տրամադրված և Հայաստանի Հանրապետության  և  օտարերկրյա  պետական  մարմիններից,  ինչպես  նաև  օրենքով  չարգելված  այլ  աղբյուրներից  ստացված  տեղեկատվությունից։
  Հայաստանի  Հանրապետության պետական մարմինների կողմից Հայաստանի Հանրապետության մաքսայինմարմիններին  սույն  կետով  նախատեսված  նպատակով  տեղեկատվություն  տրամադրելու  կարգը  սահմանում  է  Հայաստանի  Հանրապետության  կառավարությունը»։
Իսկ մաքսային օրենսգրքի 89-րդ հոդվածը սահմանում է, որ «Հայաստանի Հանրապետություն  մաքսային  սահմանով  տեղափոխվող  ապրանքների  մաքսային  արժեքը  որոշվում է ներմուծման երկիր արտահանման համար նույն կամ գրեթե նույն ժամանակահատվածում,  նույն  կամ  գրեթե  նույն  քանակով  վաճառված  նույն  ապրանքներիգործարքի  գնի  հիման  վրա՝  կատարելով  առևտրային  մակարդակների  և  (կամ)  ապրանքների  քանակությունների  տարբերություններով  պայմանավորված  ճշգրտումները։
 Նման ճշգրտումները պետք է հիմնված լինեն սույն օրենսգրքի 95-րդ հոդվածի3-րդ  կետով  սահմանված  տեղեկատվության  վրա,  անկախ  ճշգրտման  արդյունքումգործարքի գնի բարձրացման կամ նվազեցման հանգամանքից»։
Վերը նշված նորմերից տեսնում ենք, որ այն դեպքում, երբ էլ. եղանակով գնվածապրանքը ենթարկվում է մաքսային զննության, և զննության արդյունքում պարզվումէ, որ տվյալ ապրանքը ենթակա է մաքսազերծման, և կամ գնորդը մաքսային մարմինէ  ներկայացնում  Մաքսային  օրենսգրքի  87-րդ  հոդվածով  սահմանված  փաստաթղթերը,  կամ  առաքանին  պարունակում  է  օրենքով  սահմանված  տեղեկությունները,ապրանքի  մաքսային  գնահատումն  իրականացվում  է  գործարքի  գնի  մեթոդով։
  Գործարքի  գնի  մեթոդն  ապրանքի  մաքսային  գնահատման  առաջնային  մեթոդն  է1,  իսկմաքսային  գնահատման  մնացած  մեթոդներն  այլընտրանքային  են2։
  Ապրանքներիմաքսային գնահատման մեթոդները սահմանվում են Առևտրի համաշխարհային կազմակերպության  կողմից  ընդունված  Մաքսերի  և  առևտրի  1994  թ.  գլխավոր  համաձայնագրի VII հոդվածի իրականացման մասին համաձայնագրով։
 Ինչպես Մաքսերի ևառևտրի 1994 թ. գլխավոր համաձայնագրի VII  հոդվածում, այնպես էլ ՀՀ մաքսայինօրենսգրքում սահմանված է, որ եթե ներմուծված ապրանքների մաքսային արժեքը չիկարող որոշվել գործարքի գնի մեթոդով, ապա մաքսային արժեքը որոշվում է նույնական ապրանքների գործարքի գնի մեթոդով։
Նույնական  ապրանքների  գործարքի  գինը  նույն  ապրանքների  գործարքի  արժեքն է, որոնք վաճառվել են նույն ներմուծման երկիր արտահանելու համար և արտահանվել նույն կամ գրեթե նույն ժամանակ, ինչ գնահատվող ապրանքները3։
Առաջարկում ենք ընդունել ՀՀ օրենք Մաքսային օրենսգրքում փոփոխություններկատարելու մասին, որում պետք է նշված լինի. «89-րդ հոդվածի 1-ին մասը ընթերցելհետևյալ բովանդակությամբ. «Հայաստանի Հանրապետության մաքսային սահմանովտեղափոխվող  ապրանքների  մաքսային  արժեքը  որոշվում  է  մաքսային  արժեքը  որոշելու համար, օգտագործվում է նույն ապրանքների՝ գնահատվող ապրանքների համե1 Տե՛ս “Agreement on Implementation of Article VII of the General Agreement on Tariffs and Trade”, 1994։
2  Տե՛ս  Rosenow  Sh.,  O’Shea  B.,  A  Handbook  on  the  WTO  Customs  Valuation  Agreement,  Cambridge  UniversityPress, 2010, էջ 24։
3 Տե՛ս “Agreement on Implementation of Article VII of the General Agreement on Tariffs and Trade”, հոդվ. 2։
մատ նույն առևտրային մակարդակում և էականորեն նույն քանակներով կատարվողվաճառքի գործարքի արժեքը։
 Եթե այդպիսի վաճառք չկա, ապա օգտագործվում է այլառևտրային  մակարդակում  և(կամ)  այլ  քանակներով  վաճառվող  նույն  ապրանքներիգործարքի  արժեքը,  որը  ճշգրտված  է՝  հաշվի  առնելով  առևտրային  մակարդակներինև(կամ)  քանակներին  բնորոշ  տարբերությունները,  եթե  այդ  ճշգրտումները  կարող  ենկատարվել ապացուցված փաստերի հիման վրա, որոնցով հստակորեն հաստատվումեն  ճշգրտման  խելամտությունն  ու  ճշգրտությունը,  անկախ  այն  բանից,  ճշգրտումըհանգեցնում է արժեքի աճին, թե նվազմանը»։
Էլ.  առևտրի  զարգացման  հաջորդ  խոչընդոտը  կապված  է  էլ.  եղանակով  գնվածապրանքի հետ տրվող նվերների մաքսազերծման հետ։
 Բազմիցս հանդիպում են դեպքեր,  երբ  էլ.  առևտուր  իրականացնելիս  վաճառողն  առաքվող  ապրանքի  հետ  նաևորևէ նվեր է ուղարկում գնորդին։
 Այդ դեպքում հարց է առաջանում՝ արդյոք պե՞տք էմաքսազերծվի նվեր հանդիսացող ապրանքը, և եթե այո, ապա՝ ինչպե՞ս։
 Ուսումնասիրելով  ՀՀ  մաքսային  օրենսդրությունը՝  պարզում  ենք,  որ  նվերների  մաքսազերծմանհետ կապված իրավական որևէ կարգավորում նախատեսված չէ, և դա ենթադրում է,որ նվերներն այլ ապրանքների նման պետք է մաքսազերծվեն ՀՀ օրենսդրության համապատասխան՝ մաքսազերծման ընդհանուր կարգով և պայմաններով։
Ուսումնասիրելով  արտասահմանյան  փորձը՝  տեսնում  ենք,  որ  տարբեր  երկրներում  նախատեսված  են  նվերների  մաքսազերծման  առանձնահատուկ  կարգ  և  պայմաններ։
  Հիմնականում  սահմանվում  է  որոշակի  սահման,  որի  արժեքը  գերազանցողապրանքները  ենթարկվում  են  մաքսազերծման՝  սահմանված  գնի  և  արժեքի  տարբերության  համար։
  Կանադայում  մաքսային  օրենսդրությամբ  սահմանված  է,  որ  մինչև60  կանադական  դոլար  արժողությամբ  նվեր  ապրանքները  ենթակա  չեն  մաքսազերծման1։
  Եթե  Կանադայի  սահմանային  ծառայության  գործակալության  (ԿՍԾԳ)կողմից  իրականացված  ապրանքի  գնահատման  արդյունքում  պարզվում  է,  որ  նվերապրանքի արժեքը գերազանցում է 60 կանադական դոլարը, այդ դեպքում գերազանցող գումարի համար վճարվում  են օրենքով սահմանված հարկերը և մաքսատուրքերը։
 Պետք է նաև նշել, որ Կանադայի օրենսդրությունը սահմանել է այն ապրանքներիցանկը,  որոնք  չեն  կարող  ենթարկվել  մաքսատուրքի  նվերների  համար  սահմանվածառանձնահատուկ մաքսազերծման եղանակով2։
 Այդ ապրանքներն են ծխախոտը, ալկոհոլային խմիչքները, գովազդային նյութերը և այն ապրանքները, որոնք ուղարկվածեն սպառողին գործարարական գործունեությամբ զբաղվող ընկերության կողմից3։
ԱՄՆ օրենսդրությամբ նվերների մաքսազերծման համար սահմանված է, որ եթեանձը փոստային առաքման կամ սուրհանդակային ծառայությունների միջոցով ստանում  է  նվեր,  որի  արժեքը  չի  գերազանցում  100  ԱՄՆ  դոլլարը,  ապա  այդ  ապրանքըենթակա  չէ  մաքսազերծման։
  Այս  արտոնությունից  անձինք  կարող  են  օգտվել  յուրաքանչյուր  օրվա  ընթացքում  ընդամենը  1  անգամ։
  Եթե  անձը  փոստային  առաքմանկամ  սուրհանդակային  ծառայությունների  միջոցով  մեկ  օրվա  ընթացքում  ստանում  է100  ԱՄՆ  դոլարը  գերազանցող  արժեք  ունեցող  նվեր  կամ  նվերներ,  ապա  այդ  ապրանքը  սահմանված  գնի  գերազանցելու  չափով  ենթակա  է  մաքսազերծման4։
  Սահմանված է նաև այն ապրանքերի ցանկը, որոնք որպես նվեր փոստով ստանալիս անձինք չեն օգտվում նշված արտոնությունից։
 Դրանք են ոչ ալկոհոլային խմիչքները, ալկոհոլ պարունակող օծանելիքները, սիգարները, սիգարետները5։
1 Տե՛ս http։
//www.canadapost.ca/tools/pg/manual/PGcustoms-e.asp#1382747։
2 Տե՛ս http։
//www.cbsa-asfc.gc.ca/import/postal-postale/gifts-cadeaux-eng.html։
3 Տե՛ս նույն տեղում։
4 Տե՛ս https։
//help.cbp.gov/app/answers/detail/a_id/130/kw/gift%20item%20customs%20exemption%20limit։
5 Տե՛ս 19 CFR 10.153(e)։
Այն  երկրներում,  որտեղ  նվերների  համար  սահմանված  են  մաքսազերծման  առանձնահատուկ կարգ և պայմաններ, պահանջվում է, որ նվեր համարվող առաքանուվրա առկա լինի նշում դրա՝ նվեր լինելու մասին, սակայն պետք է նշել, որ գրեթե բոլորէլ. առևտրի կայքերը պարունակում են ոչ նվեր հանդիսացող ապրանքը որպես  նվերուղարկելու հնարավորությունը։
 Այդ կայքերում նշվում է «սա նվեր է» (this is a gift), ևարդեն ապրանքն ուղարկելիս առաքանու վրա նշված է լինում տեղեկություն առաքանու՝ նվեր լինելու մասին։
 Այս հանգամանքը բազմաթիվ դեպքերում գնորդներին թույլատրում  է  խուսափել  մաքսատուրքեր  վճարելուց,  սակայն,  ինչպես  տեսանք,  Կանադայի  օրենսդիրը  ցանկացել  է  կանխել  մաքսատուրքեր  վճարելուց  խուսափելու  դեպքերը՝ սահմանելով, որ այն ապրանքները, որ ուղարկվել են գործարարական գործունեությամբ զբաղվող ընկերությունների կողմից, սակայն պարունակում են նվեր հանդիսանալու մասին տեղեկություններ, ենթակա են ընդհանուր պայմաններով և կանոններով մաքսազերծման։
 Բայց պետք է նշել, որ այս կարգավորումը ևս իդեալական չէերկու տեսանկյունից. 1.  Բազմիցս  պատահում  են  դեպքեր,  երբ  էլ.  եղանակով  անձը  գնում  է  կատարում  որևէ  ընկերությունից,  սակայն  առաքանին  փոստային  առաքման  միջոցով  ուղարկվում  է  որևէ  ֆիզիկական  անձի  կողմից,  այդ  դեպքում  մաքսատուրքեր վճարելուց փաստացի խուսափում է տեղի ունենում։
2.  Մյուս տեսանկյունից էլ բազմիցս պատահում են դեպքեր, երբ որևէ ապրանքգնելիս վաճառողը առաքանուն կցված որևէ նվեր է ուղարկում։
 Այս դեպքումնվերի վրա նշված են լինում դրա՝ նվեր լինելու մասին տեղեկություններ, սակայն այդ նվերը պետք է ենթարկվի ընդհանուր պայմաններով և կանոններովմաքսային զննության, որը, կարծում ենք, այդքան էլ ճիշտ չէ։
Այսպիսով,  ուսումնասիրելով  ՀՀ  օրենսդրությունը  և  արտասահմանյան  փորձըտեսնում  ենք,  որ  ՀՀ  մաքսային  օրենսդրությունում  կա  միջազգային  փոստային  առաքումներով  և  սուրհանդակային  ծառայությունների  միջոցով  նվերների  մաքսազերծման իրավական կարգավորման բաց, որը լրացնելու համար առաջարկում ենք ընդունել  «ՀՀ  օրենք  Մաքսային  օրենսգրքում  լրացումներ  կատարելու  մասին»,  որը  կսահմանվի հետևյալ կերպ. «Ֆիզիկական անձինք կարող են, Հայաստանի Հանրապետության  կառավարության  կողմից  սահմանված  կարգով,  մաքսային  սահմանով  առանցմաքսատուրք  վճարելու  տեղափոխել  միջազգային  փոստային  կամ  սուրհանդակայինառաքումներով փոխադրվող սույն օրենքով սահմանված նվերներ, որոնց ընդհանուրմաքսային արժեքը չի գերազանցում 40 հազ. դրամը»։
 Մաքսային  օրենսգրքում  պետք  է  սահմանել,  որ  նվեր  է  հանդիսանում  այն  ապրանքը, որը պարունակում է նշում նվեր լինելու մասին, ուղարկվել է գործարարականգործունեությամբ  չզբաղվող  անձի  կողմից  ֆիզիկական  անձի,  և  որ  ապրանքի  արժեքը չի գերազանցում 20 հազ. ՀՀ դրամը։
 Մաքսային օրենսգրքում պետք է նաև սահմանել այն ապրանքների ցանկը, որոնք չեն կարող օրենսգրքի իմաստով նվեր համարվել։
 Այդ ապրանքներ են՝•  Ծխախոտները և ծխախոտի արդյունաբերական փոխարինողները, •  Սիգարները, ծայրը կտրած սիգարները, սիգարելլաները (բարակ սիգարներ) ևսիգարետները` ծխախոտով կամ դրա փոխարինիչներով, •  Ալկոհոլային խմիչքները, •  Եթերայուղերը և ռետինոիդները, օծանելիքային, կոսմետիկական և հարդարման միջոցները։
Այսպիսով,  աշխատանքում  ուսումնասիրվել  է  էլ.  առևտրի  ներկայիս  վիճակը  ՀՀում, վեր են հանվել զարգացման խոչընդոտները և տրվել իրավական լուծումները։
Վարդան ԽաչատրյանԷԼԵԿՏՐՈՆԱՅԻՆ ԱՌԵՎՏՐԻ ԶԱՐԳԱՑՄԱՆ ԽՈՉԸՆԴՈՏՆԵՐԸ ՀԱՅԱՍՏԱՆԻՀԱՆՐԱՊԵՏՈՒԹՅՈՒՆՈՒՄ ԵՎ ԴՐԱՆՑ ԻՐԱՎԱԿԱՆ ԼՈՒԾՈՒՄՆԵՐԸԲանալի բառեր՝ էլեկտրոնային առևտուր, էլեկտրոնային առևտրի զարգացման խոչընդոտներ,փոստային առաքում, փոստային առաքումներ, միջազգային փոստային առաքում, առաքանի,մաքսային ձևակերպումներ, մաքսազերծում, Առևտրի համաշխարհային կազմակերպություն,մաքսային գնահատում, մաքսային գնահատման մեթոդներ, նվերների մաքսազերծում։
