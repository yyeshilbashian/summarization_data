Որակ հասկացությունը տատանվում է՝ կախված սպառողների սպասումներից։
  Այն սպառողների պահանջների եւ սպասումների համապատասխանությունն է, հատկանիշների եւ բնութագրերի ամբողջություն է, որոնցով պայմանավորված է ապրանքի կամ ծառայության ունակությունը բավարարելու տվյալ պահանջմունքը։
 Որակը կարելի է սահմանել որպես դինամիկ վիճակ, որը փոխկապակցված է ապրանքների, ծառայությունների, մարդկանց, գործընթացների եւ միջավայրերի հետ, եւ որը գերազանցում է ակնկալիքները եւ նպաստում ավելացված արժեքի ստեղծմանը» [1; 99-100]։
 219ԿԱՌԱՎԱՐՈՒՄ Մինչդեռ որակի կառավարումը կարելի է սահմանել որպես այն բոլոր անհրաժեշտ գործողությունների ու քայլերի վերահսկամ գործընթաց, որն անհրաժեշտ է պահպանելու «գերազանցության» ցանկալի մակարդակը։
  Այն ներառում է որակի քաղաքականության սահմանումը, որակի պլանավորումն ու ապահովումը, իրագործումը, վերահսկումը եւ անընդհատ բարելավումը 1 ։
 Այս համատեքստում «գերազանցության» ցանկալի մակարդակը պահպանելու տեսանկյունից դժվար չէ նկատել, որ էական դեր են խաղում մարդիկ, քանի որ որակի շղթան սկսվում է սպառողների պահանջմունքերի բացահայտումից մինչեւ նրանց կողմից սպառման արդյունքում ստացված արձագանքներից, որտեղ մարդու դերը, լինի դա ապրանք արդադրող, ծառայություն մատուցող եւ թե սպառող, որոշիչ է ու առանցքային /գծապատկեր 1/։
 Գծապատկեր 1. Սպառողները եւ որակի շղթան 2 Սահմանումն ըստ հեղինակի։
 Գծապատկերը մշակվել է հեղինակի կողմից։
 220ԿԱՌԱՎԱՐՈՒՄ Այսպես, որակի կառավարման համակարգում մարդկանց դերը կարելի է ներկայցնել երեք օղակներով՝ 1. Կառավարման օղակ, 2. Աշխատակիցներ, 3. Սպառողներ։
 Սխեմատիկորեն այն ունի եռանկյունու տեսք /գծապատկեր 2/ [2; 73-75]։
  Եռանկյան երեք գագաթները ներկայացնում են որակի կառավարման մեջ մարդկանց եւ նրանց փոխհարաբերությունների արդյունքում ձեւավորված գործընթացները՝ 1. Արտաքին մարկետինգ – կազմակերպությունը է տալիս խոստումներ սպառողներին, 2. Ինտերակտիվ մարկետինգ – անձնակազմն իրագործում է խոստումները, 3. Ներքին մարկետինգ – կազմակերպության կառավարման օղակի եւ անձնակազմի միչեւ ճիշտ փոխհարաբերությունները։
 Կազմակերպության եւ իր սպառողների միջեւ կապը կոչվում է արտաքին մարկետինգի գործընթաց։
  Արտաքին մարկետինգի ժամանակ կազմակերպությունն իր սպառողներին տալիս է խոստումներ՝ առաջարկների եւ դրանց իրականացման վերաբերյալ [3; 24-30]։
  Այդ խոստումները տրվում են գովազդների կամ ակցիաների ժամանակ, եւ սպառողների մոտ ապրանքների կամ ծառայությունների հանդեպ որոշակի սպասումներ են ձեւավորում։
  Դրանք կարող են դրական կամ բացասական ազդեցություն թողնել սպառողների մոտ ձեւավորված սպասումների վրա, սպառողների մոտ ձեւավորված որակի վերաբերյալ սպասումների /սպասվող, պոտենցիալ մակարդակ/ եւ որակի իրական, առկա մակարդակի միջեւ եղած տարբերությունները։
 Կազմակերպությունների համար այնպիսի գործոններ, ինչպիսիք են՝ անձնակազմը, կազմակերպության իմիջը, տեսանելի կառուցվածքները, նաեւ ապրանքների արտադրության կամ ծառայությունների մատուցման բոլոր գործընթացները, ձեւավորում են հիմք սպառողների սպասումների համար։
  Սպառողների ունեցած սպասումների եւ իրականության համադրումից հետո արտադրանքի նկատմամբ ունեցած սպառողի վերջնական կարծիքը ձեւավորվում է այն միջավայրի միջոցով, որտեղ նրանք ստանում են այդ արտադրանքը, նաեւ ծառայությունները մատուցող մարդկանց բնավորությունների ու վարքի միջոցով։
 221ԿԱՌԱՎԱՐՈՒՄ Կառավարման օղակ Ներքին մարկետինգ Խոստումների իրագործում Արտաքին մարկետինգ Խոստումների սահմանում Անձնակազմ Սպառողներ Ինտերակտիվ մարկետինգ Խոստումների պահպանում Գծապատկեր 2. Մարդիկ որակի կառավարման համակարգում 3 Ինտերակտիվ, երկկողմանի մարկետինգի գործընթացը ենթադրում է կազմակերպության կողմից սպառողներին տրված խոստումների պահպանումը։
  Ինտերակտիվ մարկետինգը իրական շփումն է կազմակերպության անձնակազմի եւ սպառողների միջեւ, որը կոչվում է «ճշմարտության պահ» կամ սպասարկման գործընթաց, իրավիճակ։
 Սա որոշիչ պահ է, որտեղ կազմակերպությունները ցույց են տալիս, որ իրենք կարող են բավարարել սպառողների սպասումները։
  Ինտերակտիվ մարկետինգը շատ կարեւոր գործառույթ է կատարում կազմակերպության եւ սպառողների միջեւ հարաբերությունների ձեւավորման համար։
  Կազմակերպության անձնակազմը գտնվում է անընդհատ փոխազդեցության մեջ հաճախորդների հետ, ինչի արդյունքում կարելի է ասել, որ անձնակազմի հմտությունները, գիտելիքները, վերաբերմունքը եւ վարքը ազդում են սպառողների կողմից որակի ըմբռնման վրա։
 Ներքին մարկետինգը հաճախորդների հետ անմիջապես շփվող անձնակազմի ուսուցումն ու արդյունավետության բարձրացումն է, նաեւ ամբողջ անձնակազմի՝ միասին աշխատելու եւ հաճախորդի բավարարվածությունը ապահովելու ուսուցումն է։
  Ներքին մարկետինգը նշանակում է, որ ընկերությունները պետք է ավելի մեծ ուշադրություն դարձնեն Գծապատկերը մշակվել է հեղինակի կողմից։
 222ԿԱՌԱՎԱՐՈՒՄ անձնակազմի աշխատանքային որակի վրա։
  Փաստորեն, ներքին մարկետինգը պետք է նախորդի արտաքին մարկետինգին։
  Այս համատեքսում նաեւ շատ կարեւոր են առաջնորդումը, անձնակազմի մոտիվացիան եւ կառավարման վերին օղակների հետ դրական փոխհարաբերությունները, բարոյահոգեբանական միջավայրը եւ այն արժեհամակարգերը, որոնք կրում է անձնակազմը՝ որպես տվյալ կազմակերպությունը ներկայացնող օղակ։
  Իմաստ չունի գովազդել ամենաբարձր որակը մինչեւ այն պահը, քանի դեռ անձնակազմը չի հասել դրա իրագործմանը եւ պահպանմանը։
 Այսպիսով, որակի կառավարման եւ «գերազանցության» ցանկալի մակարդակը պահպանելու տեսանկյունից անհրաժեշտ է դիտարկել այդ համատեքստում առաջնորդման դրսեւորման եւ դրանից բխող մոտիվացիայի, անընդհատ զարգացման ու թիմային աշխատանքի առանձնահատկություններն ու դրանց միջեւ գործող կապը կազմակերպության ներսում։
 Առաջնորդումը կարելի է բնորոշել որպես կազմակերպության ներսում առաջնորդի կողմից տեսլականի եւ այն միջավայրի ձեւավորումն ու ապահովումը, որոնք անձնակազմին դրդում են հասնելու կազմակերպության նպատակներին՝ միաժամանակ անձնակազմին թույլ տալով իրագործելու դրանք իրենց հմտությունների միջոցով եւ այդ ջանքերում տեսնելու սեփական բարօրությունը 4 ։
 Որակի կառավարման տեսանկյունից առաջնորդումն ունի իր առաձնահատկություններն ու սկզբունքները [4; 78-82]՝ 1. Գործընթացների ներդաշնակեցում եւ կենտրոնացում նպատակի վրա, 2. Կենտրոնացում ոչ միայն վերջնական արդյունքի, այլ նաեւ գործընթացների վրա, 3. Անհատների մոտիվացիա։
 Փաստացի առաջնորդումը, ի տարբերության գործող ղեկավարման մոդելի, պետք է հնարավորություն ընձեռնի հասնելու կազմակերպության նպատակներին՝ միաժամանակ կարեւորելով դրանց իրագործման ճանապարհին գործընթացների համաձայնեցումն ու ներդաշնակեցումը, ընդ որում այդ ընթացքում ոչ միայն առաջնային պետք է լինի ամեն կերպ կազմակերպության հիմնական նպատակին հասնելը՝ Սահմանումն ըստ հեղինակի։
 223ԿԱՌԱՎԱՐՈՒՄ շահույթ ստանալը, այլ այդ ճանապարհին գործընթացների ճիշտ կազմակերպումը։
  Այն ենթադրում է աշխատանքի ճիշտ բաժանում եւ դելեգացիա, գործընթացներրի հստակ պատկերացում եւ յուրաքանչյուր օղակի միջեւ համահունչ աշխատանքների ապահովում։
  Այս դեպքում է, որ հնարավոր է ապահովել որակի ամբողջական կառավարում կազմակերպության ներսում։
 Շատ կազմակերպություններում, որտեղ հստակ չի գործում առաջնորդման համակարգը, եւ կազմակերպությունն առաջնորդվում է միայն ֆորմալ ղեկավարման սկզբունքով, կազմակերպության գործունեության առանցքային գործառույթներ են դառնում վերահսկումն ու կառավարումը /գծապատկեր 3/։
 Վ ե ր ա հ ս կ ու մ Կ ա ռ ա վ ա ր ու մ Գծապատկեր 3. Վերահսկման ավանդական հիերարխիան 5 Գծապատկերը մշակվել է հեղինակի կողմից։
 224ԿԱՌԱՎԱՐՈՒՄ Մինդեռ որակի կառավարման տեսանկյունից առաջնորդումը ենթադրում է մասնակցություն, աջակցում եւ ներգրավածություն։
  Այն դրսեւորվում է՝ - Անձնակազմի մասնկացությամբ որոշումների կայացման գործընթացին, երբ որոշումների կայացման տեսանկյունից կարեւորվում է համապատասխան մասնագետների մասնակցությունն ու կարծիքը, այլ ոչ թե որոշումները կայացվում են եւ կենտրոնացած են մեկ օղակում։
  Սա թույլ է տալիս խուսափել հնարավոր ռիսկերից, ճիշտ կազմակերպել կազմակերպության գործունեությունն ու արդյունավետ օգտագործել ռեսուրսները։
 - Թիմային աշխատանքով, ինչը հնարավորություն է տալիս հաղթահարել աշխատանքի բարդությունը, ապահովել թիմի ներսում համագործակցությունը, բարոյահոգեբանական առողջ միջավայրը, հաղորդակցումն եւ ըմբռնումը, ինչպես նաեւ ճիշտ հիմքերի վրա դրված սոցիալական փոխազդեցությունը։
 Այն կազմակերպությունները, որտեղ կառավարման ավանդական հիերարխիայից զատ գործում է առաջնորդման եւ աջակցման հիերարխիկ մոտեցումը /գծապատկեր 4/, լավագույն արդյունքն են ապահովում որակի ցուցանիշով։
  Այս դեպքում կարեւորվում է առաջնորդի կողմից առաքելության ու տեսլականի ճիշտ սահմանումը եւ միաժամանակ հնարավորություն ընձեռում յուրաքանչյուրին ըստ իր գործունեության ոլորտի մասնակցելու գործընթացներին, տեղի է ունենում ղեկավար-առաջնորդների կողմից անընդհատ աջակցում։
 Որակի կառավարման տեսանկյունից առաջնորդման առաձնահատկություններից ու սկզբունքներից է նաեւ մոտիվացիան։
  Մոտիվացիայի ու առաջնորդման ժամանակակից տեսությունները եւ գործնականում դրանց կիրառումն ապացուցել են, որ նյութական աջակցումը, այդ թվում՝ աշխատավարձը, բավարար գործիք չէ անձնակազմին մոտիվացնելու համար։
  Մասլոույի պահանջմունքների հիերարխիայի, Ալդերֆերի ERG, Մակ Քելլանդի պահանջմունքների տեսությունները [5] լավագույնս արտացոլում են այն դեպքերը, երբ անհատները ձգտում են ինքնաարտահայտման եւ ինքնադրսեւորման։
  Քիչ չեն այն դեպքերը, երբ ֆիզիոլոգիական եւ այլ հիմնային պահանջմունքներ ամբողջովին չբավարարած անհատներ ավելի ձգտում են բավարարելու ինքնաարտահայտման եւ ինքնադրսեւորման պահանջմունքները։
 Գործնական դրանք տեսանելի են նաեւ արեւմտյան մենեջմենթում, երբ 225ԿԱՌԱՎԱՐՈՒՄ նյութապես եւ սոցիալական բարվոք միջավայրում ապրող մարդկանց մոտ նկատվում է սթրեսի բարձր մակարդակ, դեպրեսի եւ մոտիվացիայի անկում։
 Աջակցում Առաքելության եւ տեսլականի սահմանում Գծապատկեր 4. Առաջնորդման եւ աջակցման հիերարխիան 6 Այս ամենի հետ մեկտեղ մոտիվացիայի գործընթացային տեսությունները [6] /Սքինների աջակցման, Վռումի արդարության, Ադամսի հավասարության, Լոքիի նպատակների սահմանման տեսություններ եւ այլն/ ապացուցում են առաջնորդման ինստիտուտի անհրաժեշտությունը մոտիվացիայի տեսանկյունից, ինչն, իր հերթին, որակի ապահովման կարեւորագույն նախապայմաններից է։
 Մոտիվացիայի համատեքստում ինքնաարտահայտման ու անընդհատ զարգացման տեսանյունից շատ էական նշանակություն ունեն նաեւ անձնակազմի կրթվելու, վերապատրաստվելու եւ թրեյնինգներ անցնելու հնարավորությունները։
  Իսկական առաջնորդների խնդիրն է բացահայտելու եւ լավագույնս օգտագործելու յուրաքանչյուր աշխատակցի գիտելիքները, հմտությունները եւ տաղանդները կազմակերպության նպատակներին հասնելու համար։
  Փաստորեն այն ենթադրում է Գծապատկերը մշակվել է հեղինակի կողմից։
 226ԿԱՌԱՎԱՐՈՒՄ «ճիշտ մարդկանց/ղեկավար-առաջնորդների» կողմից «ճիշտ մարդկանց/ անձնակազմի» ընտրություն եւ վերջիններիս հմտություններ ու գիտելիքների անընդհատ զարգացում /գծապատկեր 5/ [7; 79-80]։
 Վերաբերմունք Դատողություններ Ունակություններ Գիտելիքներ Գծապատկեր 5. Անձնակազմի գիտելիքների եւ հմտությունների զարգացման փուլերը Յուրաքանչյուր անհատի մոտ ի սկզբանե գիտելիքները թույլ են տալիս ձեւավորել որոշակի հմտություններ, որոնք ժամանակի ընթացքում ձեռք բերած փորձի հիման վրա վեր են ածվում դատողությունների եւ ապա վերաբերմունքի այս կամ այն երեւույթի, իրավիճակի շուրջ։
  Այն կրում է անընդհատ բնույթ, քանի որ անհատն իր ունեցած փորձի, դատողությունների եւ վերաբերմունքի արդյունքում գիտակցում է այս կամ այն գիտելիքի բացակայությունը։
  Առաջնորդի խնդիրն է յուրաքանչյուր աշխատակցի համար աշխատանքային փորձի տարբեր փուլերում բացահայտել ուսուցման 4 հիմնական մակարդակները՝  Չգիտակցված անկարողություն,  Գիտակցված անկարողություն,  Գիտակցված կարողություն,  Չգիտակցված կարողություն։
 Որակի տեսանկյունից հաջողության են հասնում այն կազմակերպությունները, որոնց առաջնորդները ապահովում են անձնակազմի անընդհատ զարգացումն ու ուսուցումը։
 Փաստորեն որակի «գերազանցության» ցանկալի մակարդակն ապահովելու համար շատ կարեւոր է առաջնորդումը, որը դրսեւորվում է նպատակների ճիշտ սահմանմամբ, գործընթացների համա227ԿԱՌԱՎԱՐՈՒՄ ձայնեցմամբ, անձնակազմի՝ որոշումների կայացման գործընթացներին մասնկցելիության հնարավորությամբ, թիմային աշխատանքով, ղեկավար-առաջնորդների կողմից անձնակազմի աջակցությամբ, մոտիվացիայի, անընդհատ զարգացման ու ուսուցման միջոցով։
 ։
