«ԴԺՎԱՐ» ԵՐԵԽԱՆԵՐԻ (ԴԵՌԱՀԱՍՆԵՐԻ) ԴԱՍՏԻԱՐԱԿՈՒԹՅԱՆԱՌԱՆՁՆԱՀԱՏԿՈՒԹՅՈՒՆՆԵՐԸ«Պետք չէ համեմատել երեխային այլ երեխաների հետ,միշտ համեմատիր իրեն իր հետ» Ա. Պետրովսկի«Դժվար»  երեխաներն  այն  երեխաներն  են,  որոնց  ուսուցման  և  դաստիարակության գործընթացում առկա են դժվարություններ։
Ի  սկզբանե  անհրաժեշտ  է  պարզաբանել  այս  եզրույթը։
  Խոսքը  ոչ  թե  նյարդայինխանգարումներ ունեցող կամ մտավոր հետամնաց երեխաների մասին է, այլ ֆիզիկապես և հոգեպես առողջ երեխաների մասին, որոնց վարքում դրսևորվում են որոշակիառանձնահատկություններ1։
Մանկավարժների  և  հոգեբանների  բնորոշմամբ,  հասարակության  մեջ  ընդունված  բարոյական  նորմերի  և  հասարակական  պահանջներին  չհամապատասխանողվարքագիծն ընդունված է անվանել հակահասարակական (ասոցիալ)։
 Հակահասարակական  վարքը  պայմանավորված  է  բացասական  միկրոմիջավայրի  ազդեցությամբ,ընտանիքում ստեղծված ոչ նորմալ փոխհարաբերություններով, ընտանեկան և դպրոցական դաստիարակության թերություններով ու սխալներով։
Այստեղից  մենք  կարող  ենք  հիմնավորված  հետևություն  անել,  որ  «դժվար»  երեխաներ  չեն  ծնվում,  այլ  դառնում  են`  անցնելով  կյանքի  դժվարություններով`  պայմանավորված  ընտանեկան,  դպրոցական  սխալներով,  ծնողների,  ընկերների,  պետական  և  հասարակական  տարբեր  կառույցների`  երեխայի  անձի  ձևավորման  ու  դաստիարակության նկատմամբ ցուցաբերած ոչ ճիշտ մոտեցմամբ։
Թեև ընդունված է, որ դժվար երեխաների հիմնական տարիքը դեռահասություննէ,  մենք  առավել  ճիշտ  ենք  համարում  «դժվար»  դառնալու  նախադրյալները  փնտրելավելի վաղ` նախադպրոցական տարիքում, որովհետև եթե նախադպրոցական տարիքում  ձեռնամուխ  չլինենք  երեխայի  դժվարությունների  հաղթահարման  համար  որևէվերականգնողական  – դաստիարակչական ներգործության, ապա որպես  կանոն այդպիսի  երեխաները  ձևավորվում  են  դպրոցական  ուսուցման  համար  անպատրաստ։
Նրանք  չեն  կարողանում  ենթարկվել  դպրոցի  պահանջներին,  չեն  կատարում  տնայինառաջադրանքները, կոնֆլիկտներ են ունենում ընկերների և ուսուցիչների հետ, խախտում  են  կարգապահությունը,  երբեմն  նաև  փախչում  են  դասերից,  նույնիսկ`  տանից։
Ոչ  բարենպաստ  պայմանների  հետևանքով  նրանք  կարող  են  հայտնվել  օրինազանցխմբավորումներում։
  «Դժվար»  երեխայի  տիպական  առանձնահատկություններնառանձնապես  հստակ  դրսևորվում  են  դեռահասության  շրջանում,  երբ  երեխայի  սոցիալական  դիրքը  զգալի  փոփոխություններ  է  կրում,  ինչի  հետևանքով  դեռահասիգործունեությունը  նոր  ուղղվածություն  է  ստանում  և  շրջապատն  էլ  նոր  վերաբերմունք է ցույց տալիս նրա նկատմամբ։
 Հոգեկան զարգացման այդ փուլի բարդության1 Հարությունյան Թ., Տարիքային մանկավարժություն, դասախոսության փաթեթ (անտիպ)։
պատճառը նրա ներքին հակասությունն է։
 Դեռահասությունը դեռևս զարգացման տիպիկ մանկական շրջան է, որում գործ ունենք աճող և հասուն կյանքի շեմին կանգնածմարդու  հետ,  որը  ձգտում  է  ինքնուրույնության,  ինքնահաստատման,  պահանջում  է,որ մեծերը ճանաչեն և ընդունեն իր  իրավունքներն  ու հնարավորությունները։
 Դեռահասության  տարիքի  սահմանները  համապատասխանում  են  դպրոցի  5-9-րդ  դասարաններին, ընդգրկում՝ 11-15 տարեկանները։
Լ. Վիգոտսկին նշել է. «Դժվար դեռահասի անձնավորության կառուցվածքի բարդությունը  ի  սկզբանե  չի  տրված,  այլ  պայմանավորված  է  կյանքի  ներգործություններով և նրա ու շրջապատի փոխհարաբերությունների բնույթով»1։
Ժամանակակից  գիտամանկավարժական  ուսումնասիրությունների  հիման  վրագրականության  մեջ  առանձնացվում  են  դժվար  երեխային  բնութագրող  երեք  էականհատկանիշներ` 1.   Երեխան  շեղվում  է  վարքագծային  նորմայից։
  Այս  եզրույթը  մանկավարժության  մեջ  հայտնի  է  «շեղվող  վարքագիծ»  անվանմամբ։
  Շեղվող  վարքագիծըբնութագրելու  համար  օգտագործվում  են  նաև  «իրավախախտություն»  և«դևիանտություն»  եզրույթները։
  Իրավախախտ  վարքագիծ  ասելով  հասկանում  ենք  զանցանքների,  քրեական  բնույթի  մանր  հանցագործությունների  ևնմանատիպ  այլ  արարքների  շղթա։
  Դևիանտություն  ասելով  հասկանում  ենքտվյալ հասարակության մեջ ընդունված նորմերից շեղում։
2.   «Դժվար»  երեխա  հասկացությունը  վերագրվում  է  այնպիսի  երեխաներին,որոնց  վարքագծային  շեղումները  հեշտությամբչեն  շտկվում։
  Այստեղառանձնացվում  են  դժվար  երեխա  և  մանկավարժորեն  բարձիթողի  արվածերեխա  հասկացությունները։
  Բոլոր  «դժվար»  երեխաները  համարվում  ենմանկավարժորեն  բարձիթողի  արված  երեխաներ։
  Մանկավարժորեն  բարձիթողի  արված  երեխա  ասելով  հասկանում  ենք  անձնական  թերարժեքության,կոմպլեքսավորվածության կամ ոչ ճիշտ կազմակերպված մանկավարժականդաստիարակչական աշխատանքի արդյունքում ձևավորված անձ։
3.   «Դժվար»  են  համարվում  այն  երեխաները,  որոնք  դաստիարակվողների  կողմից իրենց նկատմամբ անհատական մոտեցման կարիք են զգում, իսկ հասակակիցների կողմից` հատուկ ուշադրության2։
«Դժվար»  երեխաների  շարքին  են  դասվում  այն  երեխաները,  որոնց  վարքագիծնուղղումների  կարիք  է  զգում,  նաև  անհնազանդ,  կամակոր,  քմահաճ  երեխաները,որոնք դիմադրություն են ցույց տալիս մեծերի պահանջներին ու խորհուրդներին։
 Այսերեխաների  զգալի  մասի  մոտ  կարելի  է  նկատել  չարաճճիություն,  անկարգապահություն, ագրեսիվություն ու կոպտություն։
 Որոշակի խումբ են կազմում այն երեխաները,որոնց  վարքագծի  համար  բնորոշը  աշխատելու  ցանկության  ու  սովորության  բացակայությունն է, այսինքն` ծուլությունը։
Հատկանշական  է  այն  հանգամանքը,  որ  տևական  ժամանակահատվածում  որոշէական  պահանջմունքների  չբավարարված  մնալը  երեխաների  մի  մասի  մոտ  առաջ  էբերում  վարքի  աֆեկտիվ  ձևեր  և  այս  երեխաներին  բնորոշ  են  դառնում  ագրեսիվությունը, նեղացկոտությունը, հեշտ վիրավորվելու հատկությունը։
 Այս երեխաները հիմնականում ունենում են կամ չափազանց բարձր ինքնագնահատական, կամ խիստ թերահավատ  են  իրենց  ուժերի  նկատմամբ։
  Միայն  ժամանակին  կատարված  մանկավարժական  միջամտությունը  կարող  է  լուծել  կամ  գոնե  մեղմել  ներքին  կոնֆլիկտը  ևկանխել  երեխայի  մոտ  այսպիսի  փոփոխությունները։
  Դժվար  երեխայի  հետ  տարվողաշխատանքում  անհրաժեշտ  է  հատկապես  նուրբ  անհատական  մոտեցում,  ինչը  պահանջում է`1.   ուշադիր և բարյացակամ վերաբերմունք ցույց տալ երեխայի նկատմամբ,2.  հենվել նրա դրական որակների վրա,3.  ընդգծված  վստահություն  հանդես  բերել  նրա  բարոյական  ուժերի  և  հնարավորությունների նկատմամբ։
Առանձնապես  դժվար  է  դաստիարակչական  աշխատանք  կատարել  մանկավարժական տեսակետից բարձիթողի արված երեխաների հետ, որոնց մեջ կարող են լինելնաև օրինազանց դեռահասներ։
 Այս երեխաները կարող են ունենալ ակնառու արտահայտված  հակահասարակական  և  իրենց  տարիքին  անհարիր  պահանջմունքներ,որոնք  կողմնորոշված  են  դեպի  իրերը։
  Շփվելու  պահանջմունքը  նրանց  մոտ  խեղաթյուրված բնույթ ունի, որի արտահայտություններն են բարեկամության, ընկերության,պարտքի  ու  ազնվության  մասին  ունեցած  աղավաղված  պատկերացումները։
  Դեռահասների անձի բարոյական որակների ձևախեղմանը հանգեցնող կոնֆլիկտային իրավիճակների արմատները պետք է որոնել առաջինը` ընտանեկան դաստիարակությանթերություններում,  որոնք  էլ  ավելի  են  խորացվում  դպրոցում  իրականացվող  դաստիարակության թերությունների ազդեցության տակ։
 Սովորաբար, խոսելով ընտանեկան  անբարենպաստ  պայմանների  մասին,  որոնք  բացասաբար  են  ազդում  երեխայիվրա,  թվում  են  բազմաթիվ  պատճառներ`  հատուկ  ուշադրություն  դարձնելով  ոչ  լիակազմ ընտանիքի վրա։
 Չժխտելով այդպիսի ընտանիքի բացասական, հանցագործության մղող ազդեցությունը նրանում ապրող դեռահասի վրա` պետք է ընդգծել, որ օրինազանցություններ  կատարած  դառահասների  2/3-ը  դաստիարակվել  է  ձևական  տեսակետից  լիակազմ  ընտանիքներում,  որոնք  ունեն  նյութական  ու  բնակարանայիննորմալ  պայմաններ,  ինչն  էլ  ցույց  է  տալիս,  որ  վճռորոշ  նշանակություն  ունեն  ոչ  թեընտանիքի  դիրքն  ու  կազմը,  այլ  այնտեղ  տիրող  բարոյական  մթնոլորտը,  ընտանիքիանդամների  փոխհարաբերութունները,  ինչպես  նաև  հարաբերությունները  շրջապատողների  հետ։
  Հենց  ներընտանեկան  անբարենպաստ  փոխհարաբերությունները,ծնողների  բացասական  օրինակը,  շրջապատողների  նկատմամբ  անտարբերությունը,երկերեսանիությունը,  կոպտությունը,  ագրեսիվությունը,  հարբեցողությունը  և  նմանայլ  դրսևորումներն  են  ստեղծում  անբարենպաստ  միկրոմիջավայր,  որը  «դժվար»դեռահասի  ձևավորման  պատճառներից  մեկն  է։
  Երեխայի  անձն  այսպիսի  ընտանիքում  մշտապես  խեղումների  է  ենթարկվում։
  Դեռահասների  կոպտությունն  ու  խուլիգանությունը հաճախ առաջ են գալիս որպես իրենց անձի նկատմամբ ոտնձգություններից  պաշտպանվելու  յուրահատուկ  միջոցներ։
  Լուրջ  անհանգստության  տեղիք  ենտալիս  նաև  արտաքնապես  բարեկեցիկ  այն  ընտանիքները,  որտեղ  ծնողներըանտարբեր  են  իրենց  երեխաների  ներաշխարհի  նկատմամբ,  ինչն  էլ  կարելի  էհամարել  երեխայի  ինքնասիրության  ու  պատվի  ոտնահարման  յուրահատուկ  ձև։
Բայց  ընտանեկան  դաստիարակության  թերությունները  որոշակի  միտումներ  ենստեղծում,  որոնց  շտկման  ու  վերացման  խնդիրը  պետք  է  լուծի  պետական  այնպիսիկազմակերպություն,  ինչպիսին  դպրոցն  է։
  Ցավոք  սրտի  այդ  թերությունները  հաճախէլ  ավելի  են  խորացվում  մի  շարք  դպրոցներում  առկա  մանկավարժական  ձևամոլությամբ,  որտեղ  մինչև  այժմ  ծաղկում  է  արգելքների  մանկավարժությունը`  չի  կարելիվազել, աղմկել և այլն։
 Կարգուկանոնի պարզեցված ըմբռնումը դեռհասներին զրկումէ  ազատորեն  կողմնորոշվելու,  անկաշկանդ  ու  ակտիվ  գործունեություն  կատարելուհնարավորությունից։
  Ինչ  վերաբերվում  է  այն  դեռահասներին,  որոնք  դպրոցի  կյանքում  դժվարություններ  են  ստեղծում,  ապա  ուսուցիչների  վերաբերմունքը  նրանցնկատմամբ  որպես  կանոն,  բացասական  է,  ինչը  հակասում  է  մանկավարժի  մասնագիտությանը։
Ուսուցիչների  հետ  ունեցած  կոնֆլիկտային  հարաբերություններն  ավելի  են  խորանում  այն  պատճառով,  որ  «դժվար»  դեռահասները  որպես  կանոն  չեն  բարեկամանում նաև իրենց համադասարանցիների հետ։
 Թեև դեռահասության տարիքի համարբնորոշ  են  ընկերների  հետ  շփվելու,  ինքնուրույնության  և  չափահասների  հարգանքընվաճելու  հակումը,  «դժվար»  դեռահասներն  արդեն  3-րդ,  4-րդ  դասարաններում,փաստորեն,  դուրս  են  մնում  իրենց  տարեկիցների  շրջանակից։
  Ձգտելով  համապատասխան տեղ գրավել, այդ երեխաները կարող են դիմել վարքի բացասական ձևերիև ուժի կեղծ հեղինակության օգնությանը։
«Դժվար» դեռահասի զարգացման սոցիալական իրավիճակն այնպիսին է, որ նադուրս  է  մնում  և՛  ընտանիքից,  և՛  դպրոցական  կոլեկտիվից։
  Բայց  քանի  որ  այդպիսիդեռահասը  պահպանում  է  շփվելու  իր  ինքնուրույնությունն  ու  հասուն  երևալու  պահանջը, նա հայտնվում է դեռահասների «փողոցային» խմբում, որի միկրոմիջավայրումորոշակի  հնարավորություններ  կան  ինքնագնահատականի  բարձրացման  ևընտանեկան  ու  դպրոցական  կոլեկտիվների  տված  բացասական  գնահատականիփոխհատուցման համար։
 Դրա հետ միասին այդպիսի միկրոմիջավայրում դեռահասիվիճակը շատ ծանր է, քանի որ նա գտնվում է բակի «հերոսների» ազդեցության տակ,որոնք  տարիքով  ավելի  մեծ  լինելով,  իրենց  «հեղինակությամբ»,  առավել  հաճախսպառնալիքներով  ճնշում  գործադրելով,  դեռահասներին  միավորում  են  խմբի  մեջ։
Այդպիսի  իրավիճակը,  երբ  դեռահասը  դուրս  է  մնում  ընտանիքի  և  դպրոցական  կոլեկտիվներից  և  պաշտպանություն  է  որոնում  դեռահասների  յուրահատուկ  անիշխանական  բակային  կոլեկտիվի  ներքին  փոխհարաբերություններում  (որոնք  հաճախկեղծ-ընկերական  են),  դեռահասի  պահանջմունքների,  ինքնագիտակցության,  ինքնահաստատման ու շփման զարգացմանը սխալ ուղղվածություն է հաղորդում։
Հոգեբանամանկավարժական  հետազոտությունների  հիման  վրա  տրվել  է«դժվար» դեռահասների հետևյալ պայմանական դասակարգումը`1.   շփման ոլորտում խախտումներ ունեցող երեխաներ,2.   խիստ  բարձր  կամ  խիստ  ցածր  հուզական  հակազդումներ  ունեցող  երեխաներ, 3.   մտավոր զարգացման խանգարումներ ունեցող երեխաներ,4.   կամային որակների սխալ զարգացում ունեցող երեխաներ (կամակոր, թուլակամ, քմահաճ, անկազմակերպ)1։
Դեռահասների  առաջին  խումբը  բնութագրվում  է  հասարակական  առումով  բացասական  այնպիսի  որակներով,  ինչպիսիք  են  ակնհայտորեն  հակահասարակականհայացքները,  ձևախեղված  հարաբերություններն  ու  գնահատականները։
  Այդ  խմբիդեռահասների  մոտ  խեղաթյուրված  են  ընկերության  ու  համարձակության  մասինպատկերացումները, խիստ թյուր է արտահայտված ամոթի զգացումը։
 Նրանք կարողեն  լինել  կոպիտ,  չարացած,  ագրեսիվ,  բռնկվող,  անզուսպ,  կռվարար։
  Եսասիրությունը, ուրիշների ապրումների նկատմամբ անտարբերությունը, աշխատասիրության բացակայությունն  ու  սպառողական  ժամանցի  նկատմամբ  ձգտումը,  խնամարկյալ  լինելու  հակումը  այս  խումբը  կազմող  օրինազանց  դեռահասների  բնորոշ  առանձնահատկություններն են։
Երկրորդ խումբն են կազմում ձևախեղված պահանջմունքներ ունեցող դեռահասները, որոնք աշխատում են ընդօրինակել այն երեխաներին, որոնք ունեն հարաբերությունների  ու  հայացքների  բացահայտորեն  հակահասարակական  ուղղվածություն։
Աչքի ընկնելով սրված անհատապաշտությամբ և կռվարարությամբ, այդ դեռահասները ձգտում են արտոնյալ վիճակի և ճնշում են թույլերին ու կրտսերներին։
 Նրանց բնորոշ է իմպուլսիվությունը, անկայունությունը, տրամադրությունների արագ հերթափոխումը։
  Այս  խմբի  դեռահասների  համար  բնորոշ  են  խիստ  սրված  ինքնասիրությունը,կամակորությունը,  մարդկանց  նկատմամբ  անվստահությունը,  աշխատասիրությանբացակայությունը։
«Դժվար» դեռահասների երրորդ խմբի համար բնորոշ է կոնֆլիկտը ձևախեղվածև դրական պահանջմունքների, հարաբերությունների և հայացքների միջև։
 Այս խմբիդեռահասները  գիտակցում  են  իրենց  կատարած  օրինազանցությունների  անվայելլինելը։
  Սակայն  նրանց  ունեցած  բարոյական  ճիշտ  հայացքները  համոզմունքներ  չենդարձել  և  հաճույքներ  ստանալու  եսասիրական  հակումները  կամ  իրավիճակներինհակադրվելու  անկարողությունը  հանգեցնում  են  հակահասարակական  արարքների,իսկ սրանք` անբարոյական վարքի փորձի կուտակման։
 Այս խմբի դեռահասները աչքիեն ընկնում ցուցադրական քաջությամբ, ստախոսությամբ, հանրօգուտ կարևոր գործինկատմամբ  անտարբերությամբ,  անվստահությամբ  և  իրենց  անցյալը  գովաբանելուսովորությամբ։
4-րդ  խումբը  կազմում  են  թեթևակի  ձևախեղված  պահանջմունքներ  ունեցողդեռահասները,  որոնց  բնութագրող  գծերն  են  կամակորությունը,  սեփական  ուժերինկատմամբ անվստահությունը։
Հաջորդ  խմբի  մեջ  են  մտնում  այն  դեռահասները,  ովքեր  պատահականորեն  ենօրինազանցությունների  ուղին  բռնել։
  Այս  խմբի  երեխաներն  աշխատասեր  են,  ճշտակատար, ունեն ամոթի զգացում, բայց կամազուրկ են և հեշտությամբ ընկնում են ազդեցության տակ։
Առաջին  խմբի  դեռահասներին  դաստիարակելու  հիմնական  ուղին  նրանց  անձիայնպիսի որակների վրա հենվելն է, ինչպիսիք են եռանդունությունը, դրված նպատակին  հասնելու  գործում  ցուցաբերվող  համառությունը,  հեղինակության  և  առաջնության ձգտումը, որոնք զուգորդվում են իրենց սոցիալական թերարժեքության փաստիմասնակի գիտակցման հետ։
Երկրորդ  խմբի  դեռահասների  համար  հատուկ  նշանակություն  ունի  բուն  իրադրության և նրան հակազդելու ձևերի փոփոխումը։
 Նրանց համար անհրաժեշտ է կազմակերպել  աշխատանքային  իրավիճակ,  որում  նրանք  կկարողանան  ինքնադրսևորվել։
Երրորդ  խմբի  համար  կարևոր  են  աշխատանքային  ռիթմն  ու  լարվածությունը,նրանց որոնողական բնույթի աշխատանքներում ընդգրկելը, որտեղ նրանք նշանակալից տեղ գրավելու հնարավորություն են ստանում։
 Հանրօգուտ աշխատանքային գործունեության  համակարգում  5-րդ  խմբի  դեռահասներին  ներգրավելուն  ակտիվորեննպաստում  է  կյանքի  նկատմամբ  նրանցում  հետաքրքրություն,  դրական  հոգեվիճակներ  կենսական  հեռանկարների  մասին  պատկերացումներ  արթնացնելը։
  «Դժվար»դեռահասների  տիպերի  առանձնացումը  թույլ  է  տալիս  ոչ  միայն  ճշտել  դաստիարակչական  ներգործությունների  համակարգն  ամբողջությամբ  վերցրած,  այլև  ուղիներ  էբաց  անում  սուր  կոնֆլիկտային  իրավիճակում  գտնվող  յուրաքանչյուր  երեխայինկատմամբ  անհատական  մոտեցում  ցուցաբերելու  համար։
  Միաժամանակ  անհրաժեշտ  է  նշել,  որ  դեպքից  դեպք  կատարվող  աշխատանքը  արդյունավետ  չի  կարողլինել։
  Դեռահասներին  հանրօգուտ  աշխատանքի  մեջ  ներգրավելու  ուղղութամբ  հետևողական և պլանաչափ աշխատանք պետք է կատարել, որը պետք է կազմակերպելնրանց  առանձնահատկությունները  հաշվի  առնելով։
  Միայն  նպատկասլաց  կերպովկառուցված  այդպիսի  համակարգը  կարող  է  աստիճանաբար  հանգեցնել  երեխաներիհակասոցիալական վարքի վերացմանը։
Ինքնին խնդրահարույց և՛ կոնֆլիկտային, և՛ շատ հարցերում վճռորոշ տարիքային  այս  փուլում  առանցքային  նշանակություն  ունի  ընտանիք-դպրոց  փոխլրացնողհամագործակցությունը։
Մեր կարծիքով կասկածից վեր է, որ ընտանիքում երեխայի դաստիարակությանիրականացման պատասխանատվությունը կրում են ծնողներն ու ընտանիքի մյուս չափահաս  անդամները։
  Սակայն  չի  կարելի  ժխտել  նաև  այն  հանգամանքը,  որ  նրանքկարող են մանկավարժական քիչ գիտելիքներ ունենալ։
 Այդ իսկ պատճառով մենք անհրաժեշտ  ենք  համարում  համապատասխան  մասնագետի  միջամտությունը։
  Սոցիալական  մանկավարժության  հիմնադիր  Պաուլ  Նատորպը,  ով  մեծ  նշանակություն  էրտալիս ընտանեկան դաստիարակությանը, իրավացիորեն նշել է.  «Որպեսզի ընտանեկան  դաստիարակությունն  արդյունավետ  լինի,  հարկավոր  է  օգնել  ընտանիքին,  ինչիհամար  անհրաժեշտ  է  որակավորում  ունեցող  մասնագետ,  ով  ծանոթ  է  ընտանիքումիրականացվող  դաստիարակության  առանձնահատկություններին։
  Այդ  մասնագետիանունը սոցիալական մանկավարժ է և նա ընտանիք է գալիս դպրոցից` սոցիալականդաստիարակության գլխավոր կառույցից»1։
Հատկանշական  ենք  համարում  նաև  այն  հանգամանքը,  որ  դժվար  երեխաների(դեռահասների) հետ տարվող աշխատանքն անպայման ենթադրում է վերադաստիարակություն,  որը  բնորոշվում  է  որպես  նախազգուշական  կամ  վարքային  շեղումներիշտկման  գործընթաց։
  Սոցիալական  մանկավարժի  առջև  դրված  են  հարցեր`  ինչպեսփոխել երեխայի վերաբերմունքը շրջապատող մարդկանց, աշխատանքի նկատմամբ,ինչը կարող դրդել նրան դրական արարքի, ինչպես հասցնել դեռահասին ինքնադաստիարակության  և  ինքնակրթության  և  այլն։
  Վերադաստիարակության  գործընթացում  սոցիալական  մանկավարժի  խնդիրն  է  դեռահասների  մեջ  ձևավորել  հանդուրժողականություն,  ուշադրություն,  զսպվածություն։
  Աշխատանքի  առաջնային  փուլումսոցիալական մանկավարժն ուսումնասիրում է դեռահասին` հոգեբանորեն պատրաստելով նրան իր վարքի փոփոխությանը և կազմում է հոգեբանական քարտեզ։
 Հաջորդփուլում իրականացվում է դաստիարակվողի դրական որակների, հատկանիշների կուտակում։
  Շատ  կարևոր  է,  որ  այս  փուլում  դաստիարակը  վերահսկի  գործընթացը  ևանգամ չնչին առաջընթացի դեպքում գովաբանի երեխային և մղի նրան հետագա փոփոխությունների։
  «Դժվար»  երեխաների  (դեռահասների  հետ  աշխատանքում  սոցիալական մանկավարժի գլխավոր նպատակն է  օգնել երեխաներին հաղթահարել  առաջացած ճգնաժամը և ինքնուրույնաբար փոփոխել իր կյանքը2։
 Կարևոր է, որ այս փուլում դաստիարակվողը սովորի գնահատել  իր արարքները, դրանց դրական և բացասական կողմերը, պատճառները և ինքնուրույն կարողանա գտնել վարքային ուղիներ։
Վերադաստիարակության  հաջորդ  փուլում  տեղի  է  ունենում  ինքնադաստիարակություն, երբ դաստիարակվողը ինքնուրույնաբար պետք է դուրս գա ճգնաժամային փուլից։
«Դժվար»  դեռահասների  վերադաստիարակության  գործընթացում  կարելի  է  կիրառել նաև Ա. Մակարենկոյի փորձը, նրա «պայթյունի մեթոդը»։
 «Պայթյունն» այնպիսի  միջոց  է,  երբ  կտրուկ  կերպով  սոցիալական  մանկավարժը  քանդում  է,  «պայթեցնում»  է  դաստիարակվողի  մոտ  ձևավորված  սխալ  դիրքորոշումը։
  Շփոթմունքի  այդպահին  դաստիարակվողը  կորցնում  է  իր  դիրքորոշման  հանդեպ  նախկին  վստահությունը, և հստակ չգիտակցելով իր քայլը, ընդունում է իրեն առաջարկված նոր ուղին3։
3 Տե՛ս Հարությունյան Ն., Սոցիալական մանկավարժություն, դասախոսության փաթեթ։
 Դեռահասներին  դաստիարակելիս  մենք  ոսկե  կանոն  ենք  համարում  Ա.  Պետրովսկու  այն  միտքը,  որ  բերել  ենք  որպեսԱյս  մեթոդը  պետք  է  զգուշությամբ  կիրառել,  հաշվի  առնելով  դաստիարակվողի  տարիքային,  անհատական  առանձնահատկությունները  և  հոգեվիճակը  որում  նագտնվում է։
Այս  երեխաների  վերադաստիարակության  գործուն  միջոց  ենք  համարում  նաևդրական  վարքագիծ,  բարձր  առաջադիմություն  ունեցող  համադասարանցիների  կոլեկտիվում  նրանց  ներգրավումը,  ինչը  կնպաստի,  որ  նրանք  վերանայեն  և  փոխենիրենց  վարքագիծն  ու  առավել  կարևորեն  գիտելիքների  ձեռքբերման  անհրաժեշտությունը։
Դժվար երեխաների (դեռահասների) հետ աշխատանքում պետք է հիշել մի քանինախապայմաններ, որոնք կօգնեն հասնել հաջողության`1.  դեռահասի  հետ  կապի  հաստատում,  որպեսզի  հաղորդակցումը  հնարավորություն տա նրան ճանաչել (բացահայտել),2.  երեխայի  ճանաչում  (բացահայտում)  -  իմանալ  նրա  մտքերը,  ձգտումները,ապագա պլանները,3.  ձևավորել  դրական  հարաբերություններ,  ինչը  կօգնի  վերադաստիարակության ընթացքում։
Բոլոր  երեխաների  նկատմամբ  անհրաժեշտ  է  ցուցաբերել  անհատական  մոտեցում, անկախ այն բանից, թե նրանք  «դժվար» են, թե` ոչ, դա հնարավորություն կտաերեխային  գիտակցել  իր  անհատականությունլինելը,  կսովորեցնի  կառավարելսեփական  վարքը,  զգացմունքները,  ճիշտ  գնահատել  կարողությունները,  ուժեղ  ևթույլ կողմերն ու աշխատել դրանց վրա։
Ամփոփելով  անհրաժեշտ  ենք  համարում  նշել  մի  քանի  հատկանշական  կետեր.նախ, մինչ որևէ երեխայի որակելը որպես  «դժվար», մշտապես անհրաժեշտ է հստակորեն  գիտակցել  այն  պարզ  իրողությունը,  որ  նա  երեխա  է`  անկախ  որևէ  առանձնահատկությունից,  ապա  նկատի  ունենալ  տարիքային  շրջափուլը,  որում  գտնվում  էերեխան`  դեռահասության,  ճգնաժամային  փուլ,  ամենից  հատկանշական  է  այն  հանգամանքը,  որ  որոշակի  բանում  մեղադրելը,  կշտամբելը,  «վատ»  որակավորում  տալըմիշտ էլ ավելի հեշտ է, քան հասկանալը, օգնելը և աջակցելը։
 Հետևապես առաջին ևարմատական մոտեցումն այսպիսի երեխաների նկատմամբ պետք է սկսվի մեր` մեծահասակներիս  գիտակցության  ձևավորումից,  անհրաժեշտ  է  մշտապես  հիշել,  որ  անկախ ամեն ինչից նա երեխա է, նա ունի անհրաժեշտ մոտեցման, խորհրդի, օգնությանև աջակցության կարիք, որը նա ակնկալում է մեծահասակներից և հենց այստեղից էլառաջանում  է  փոխադարձ  վստահություն,  որը  հիմք  է  հանդիսանում  խնդիրներիքննարկման համար, որտեղ էլ ավելի մեծ է ծնողների և ուսուցիչների դերը։
Ի վերջո, պետք է հիշել, որ սա ժամանակավոր բնույթ ունի, տարիքային ճգնաժամի  ավարտին  ավարտվում  են  նաև  երեխայի  խնդիրները,  եթե,  իհարկե,  ճիշտ  ժամանակին և ճիշտ միջոցներով մեծահասակները կարողանան ներգործել, օգնել և աջակցել։
բնաբան.  «Պետք  չէ  համեմատել  երեխային  այլ  երեխաների  հետ,  միշտ  համեմատիր  իրեն  իր  հետ»  (տե՛ս«Հատուկ կրթության հանրագիտարան», խմբ.՝ Ռ. Ազարյանի, Երևան, 2012, էջ 200)։
Քրիստինե Սաֆարյան«ԴԺՎԱՐ» ԵՐԵԽԱՆԵՐԻ (ԴԵՌԱՀԱՍՆԵՐԻ) ԴԱՍՏԻԱՐԱԿՈՒԹՅԱՆԱՌԱՆՁՆԱՀԱՏԿՈՒԹՅՈՒՆՆԵՐԸԲանալի բառեր՝ «դժվար» երեխա, վարքային առանձնահատկություններ, դեռահաս,ճգնաժամային փուլ, ներքին կոնֆլիկտ, անհատական մոտեցում, ձևախեղվածպահանջմունքներ, վերադաստիարակություն, խորհուրդ, օգնություն, աջակցություն։
