21-րդ դարի համալսարանական կրթական համակարգում նկատվում է առցանց ուսուցման ակտիվացում։
  Եվ պատճառը միայն տեղեկատվական տեխնոլոգիաների աննախադեպ զարգացումը չէ, այլ նաեւ ավանդական կրթական համակարգի «ճգնաժամը», որը նկատելի է դառնում մեր օրերում։
  Մի կողմից, տեղեկատվական հասարակությունում առցանց ուսուցման պահանջի աճ է նկատվում, մյուս կողմից, դեռեւս համալսարանական կրթական համակարգում իրենց ամբողջական լուծումները չեն ստանում հեռավար դասավանդման նախագըծման հիմնախնդիրները։
  Այս առումով, ներկայումս կրթական էլեկտրոնային տեխնոլոգիաները բարելավման փուլում են եւ գտնում ենք, որ 69ԿԱՌԱՎԱՐՈՒՄ հնարավորինս պետք է հաշվի առնվեն ոչ միայն ավանդական դասավանդման առավելությունները, այլ նաեւ առցանց ուսուցման ժամանակակից տեխնոլոգիաների առաջանցիկ հնարավորությունները։
  Այս միտումները նկատվում են առցանց ուսուցման մոդուլներին մասնակցած ուսանողության շրջանում կատարված հարցումներոմ, երբ հարցվողների 60%-ը նախընտրում է հեռավար կրթություն ստանալ, ընդհանրապես առանց համալսարան այցելելու, իսկ 22%-ը BLENDED (ավանդական եւ առցանց ուսուցման համակցման) տարբերակով դասերին մասնակցելու։
 Հետեւաբար, ներկայումս հիմնախնդիր է հանդիսանում ավանդական համալսարանական ուսուցման էլեկտրոնային միջավայր փոխադրման կրթական նորագույն գործիքների կիրառումը այնպես, որ համալսարանական ավանդական միջավայրում հեռավար ուսուցման ծրագրերում ընդգրկված անհատը հնարավորինս իրեն ուսանող զգա, ուսումնառությունը համարի գրավիչ եւ հետաքրքիր, արժեւորի իր ներկայությունը բուհական համակարգում, բայց եւ այնպես, կրթություն ստանա տեղեկատվական հասարակարգի պահանջներին համապատասխան եւ աշխատաշուկայում ներկայանա որպես մրցունակ շրջանավարտ։
 Համալսարանական ավանդական ուսուցման “ճգնաժամը” Համալսարանական ավանդական ուսուցումը թերեւս վեցդարյա պատմություն ունենալով, ներկայումս կիրառությունն է գտնում որոշակի անփոփոխ բաղադրիչներով։
  Մինչեւ այսօր էր ուսանողները կանոնավոր խմբերով ըստ սահմանված դասացուցակի հաճախում են համալսարաններ, մասնակցում դասախոսությունների եւ գործնական աշխատանքների` իրենց ժամանակի զգալի մասը ծախսելով համալսարանական միջավայրում։
  Ինչպես անցյալում, ներկայում նույնպես չափազանց արժեւորվում են ուսանողների անմիջական շփումները պրոֆեսորադասախոսական անձնակազմի հետ, որոնք ունեն ոչ միայն ուսուցողական, այլեւ դաստիարակչական նշանակություն։
 Համալսարանում տիրող ակադեմիական միջավայրը միշտ էլ “հղկել է” ուսանողին, տալով նրան մտավորականին հարիր վարքագիծ, մարդ քաղաքացուն բնորոշ որակներ, մարդասիրական մկրտումներ։
  Այս առումով, համալսարան հաճախելը դեռեւս միջին դարերից մինչեւ մեր օրերը` պատվաբեր է եւ ակադեմիական հպարտություն` յու70ԿԱՌԱՎԱՐՈՒՄ րաքանչյուր անհատի համար։
  Սակայն դրան զուգահեռ, մեր օրերում բուհ հաճախելու այդ միտմանը հակադարձում է առցանց ուսուցումը, որը ուսանողին տալով մասնագիտական որակներ, կարծես հեռացնում է նրան ակադեմիական միջավայրում կենդանի շփումներից եւ կրթությունը փոխադրում է համացանց, իսկ դասընթացները` էլեկտրոնային ոլորտ։
 Եվ ստացվում է այնպես, որ ավանդական համալսարանական կրթությունը, վերոնշյալ իր առավելությունների հետ մեկտեղ, ներկայումս կարծես «ճգնաժամ» է ապրում, քանի որ մոլորակի վրա տարեց տարի աճում է հեռավար ուսուցման ծրագրերում ընդգրկվող ուսանողների թիվը, որոնք համեմատաբար պասիվ հաճախումներ են ունենում բուհեր եւ նախընտրում են ուսուցանվել էեկտրոնային միջավայրում։
 Մեր կարծիքով, համալսարանական ավանդական ուսուցման ներկայիս “ճգնաժամը” ունի մի շարք պատճառներ։
  Նախ, եթե նախկինում համալսարանը հանդիսանում էր որպես գիտելիքի աղբյուր եւ իմացաբանության դարբնոց, հիմա արդեն այդ դերը բուհը աստիճանաբար զիջում է համացանցին։
  Եթե նախկինում, ուսանողների համալսարան հաճախելու առանցքային շարժառիքը գիտելիք ձեռքբերումն էր, հիմա դա հնարավոր է առավել լայնամասշտաբ եւ արագընթաց ճանապարհով ստանալ համացանցից, որտեղ ի դեպ, տարեց տարի կտրուկ ավելանում է ինչպես տեսական, այնպես էլ կիրառական տեղեկատվության շրջանակը։
  Եվ պատահական չէ, որ ժամանակակաից պայմաններում պրոֆեսորադասախոսական անձնակազմը զանգվածային գիտելիքահենք տեղեկատվության տրամադրության առումով չի կարող «մրցել» առցանցի հետ։
 Բացի այդ, տեղեկատվական հասարակության դարաշրջանում ձեւավորված գիտելիքները առավել արագորեն են հնանում, քան ոչ վաղ անցյալում։
  Եվ եթե ինդուստրիալ հասարակությունում համալսարանական ուսումնառության չորս-հինգ տարիների ընթացքում ձեռք բերված գիտելիքները շրջանավարտները օգտագործում էին տասնյակ տարիներ, ապա ներկայումս` դեռեւս բուհը չավարտած, ուսումնառության իմացաբանական տեղեկատվությունը հաճախակիորեն սկսում է հնանալ եւ չհամապատասխանել աշխատաշուկայի պահաջների դինամիկ փոփոխություններին։
  Եվ ստացվում է այնպես, որ համալսարան հաճախելը եւ տարիներով սովորելը «արագորեն հնացող գիտելիքնե71ԿԱՌԱՎԱՐՈՒՄ րի» ձեռքբերման որոշակի ռիսկեր է պարունակում, ուստի բուհում անհատի ներկայության պահանջը հենց այդ առումներով դառնում է ոչ արդիական։
 Անհատի սոցիալական մեկուսացումը, որը առավել ցցուն դարձավ տեղեկատվական հասարակարգում, նույնպես նպաստում է համալսարանական ավանդական ուսուցման ճգնաժամի խորացմանը։
 Ներկայումս, երիտասարդները իրենց ժամանցի զգալի մասը անցակացնում են համացանցում, մասամբ նախընտրելով էլեկտրոնային, եւ ոչ թե կենդանի ընկերային շփումները։
  Բնականաբար, սոցիալական մեկուսացման ձեւավորված իրավիճակը որոշակիորեն գրավիչ է դարձնում ոչ թե ավանդական, այլ համացանցային ուսուցումը։
 Եվ ի վերջո, համալսարանական ավանդական կրթության նկատմամբ առցանց ուսուցումը շահեկան է նաեւ կրթության կազմակերպման ժամանակային ռեսուրսախնայողության առումով։
  Հեռավար կրթական ծրագրերում ուսանողները ժամանակ չեն կորցնում համալսարան հաճախելու ճանապարհներին, կարողանում են ճկուն մոտեցում ցուցաբերել առցանց ուսումնական գործընթացին միանալիս եւ այնտեղից դուրս գալիս, իրենք են կառուցում ուսումնառության ժամանակաընթացը, ցուցաբերում են ինքնակազմակերպման բարձր աստիճան, որոնք որոշակիորեն սահմանափակված են ավանդական ուսումնառության ժամանակ (դասացուցակով համալսարան հաճախումներ, «վերեւից սահմանված» կոշտ ժամանակացույցով ակադեմիական պարապմունքներ եւ այլն)։
 Առցանց ուսուցման բարելավման մեթոդաբանական մարտահրավերները Այնուհանդերձ, առցանց ուսուցումը մեթոդաբանական առումներով նույնպես կատարյալ չէ. որը բազմիցս նշվում է մասնագիտական գրականությունում։
  Այսպես, որպես հեռավար ուսուցման թերությունների շարքում նշվում է, որ  բացակայում է սովորողի եւ դասախոսի միջեւ անմիջական հաղորդակցումը,  դժվար է ստեղծվում ստեղծագործական մթնոլորտ սովորողների խմբում, իսկ երբ սովորողի կողքին չկա մեկը, որը կարող է ոգեւորել նրան, դա կարող է խիստ բացասաբար ազդել ուսուցման գործընթացի վրա, 72ԿԱՌԱՎԱՐՈՒՄ  բարձր պահանջներ է ներկայացվում ուսուցման գործընթացի կազմակերպմանն ու կառավարմանը, բավական բարդ է ունկնդիրներին շահադրդելու խնդիրը,  անհրաժեշտ են մի շարք անհատական եւ հոգեբանական պայմաններ, նաեւ խիստ ինքնակարգապահություն, իսկ դա ուղղակիորեն կախված է սովորողի ինքնուրույնությունից եւ ինքնագիտակցությունից։
  մասնագիտական որոշակի գործնական հմտություններ կարելի է ձեռք բերել միայն իրականում (բայց ոչ վիրտուալ) գործնական եւ լաբորատոր աշխատանքներ կատարելով։
  հաղորդակցման տեխնոլոգիաներով դասավանդումը հանգեցնում է սովորողների մեկուսացման, նվազում է հսկողությունը դասախոսի կողմից։
  միշտ չէ, որ սովորողները պատրաստ են լարված, արդյունավետ ինքնուրույն աշխատանքի, ինքնակազմակերպվելու, իզորու են անձնապես պլանավորելու ակադեմիական աշխատանքը, բացակայում է ինքնակարգապահությունը։
  [2] Առցանց ուսուցման թվարկած թերությունները անուղղակիորեն կարելի է վերագրել նաեւ ավանդական ուսուցման կազմակերպմանը, սակայն ակադեմիական վերոնշյալ բացթողումները առավել ցցուն են դրսեւորվում հեռավար դասավանդման ընթացքում եւ անհրաժեշտ է այս դեպքում մոդուլների նախագծման գործընթացը կազմակերպել այնպես, որ հնարավորինս մեղմվեն ուսումնառության արդյունավետության անկման ռիսկերը։
  Այս առումով, մեր կողմից առաջարկվում են առցանց ուսուցման մոդուլի նախագծման առանցքային սկզբունքներ, որոնք որոնք փոխկապակցված են եւ պետք է գործեն միաժամանակ՝ մոդուլի դասավանդման ամբողջ ժամանակահատվածում (տես գծապատկեր 1)։
 73ԿԱՌԱՎԱՐՈՒՄ Գծապատկեր 1 Առցանց ուսուցման մոդուլի նախագծման առանցքային սկզբունքները 1 հետադաձ կապի խթանում առաջնորդող դասախոսություններ սոցիալական ինքնամեկուսացման կանխարգելում շահադրդում՝ մուլտիմեդիա գործիքներով ինքնակազմակերպման խթանում Չունենալով հնարավորություն մասնակցելու լսարանային դասընթացներին եւ մնալով «միայնակ» դեմ հանդիման համակարգչի հետ, հեռավար դասընթացին ուսանողը առաջին հերթին ակադեմիական վարքագծի կազմակերպման ուղղորդման կարիք ունի։
  Այս առումով, ցանակացած մոդուլ նախագծելիս, պետք է լսելի լինի դասախոսի խոսքը, երբ վիդիո ուղերձով դասավանդողը ունկընդրին ներկայացնում է դասավանդման նպատակը, խնդիրները ակնկալվող ուսումնառության վերջնարդյունքները «գիտելիք-հմտություններ-կարողություններ» կտրվածքով։
  Այնուհետեւ ուսանողին հասցեագրված վիդիո ուղերցով պետք է ներկայացվեն սովորողի ուսումնառության եղանակները, գնահատման մոտեցումները եւ դասընթացին առնչվող կազմակերպչական այլ խորհուրդներ եւ ուղղորդումներ։
 Կազմված է հեղինակների կողմից։
 74ԿԱՌԱՎԱՐՈՒՄ Կարեւորվում է նաեւ առաջնորդող դասախոսությունների շարքը, որը հնարավորության դեպքում պետք է լինի տեսաձայնագրված, հակառակ դեպքում` PDF տեքստային ձեւաչափով։
  Ունենալով համացանցից ստանալու իմացաբանական տեղեկատվության լայն հնարավորություններ, այնուամենայնիվ, առանց ուղղորդող դասախոսությունների` ուսանողը կխճճվի «տեղեկատվական սարդոստայնում»։
  Այս առումով, հեռավար ուսուցման ժամանակ պարտադիր տրամադրվում են թեմատիկ եւ թիրախավորված դասախոսություններ, որոնք ուղղորդում են ուսանողին ճիշտ կողմնորոշվել ուսումնառությանը առնչվող համացանում առկա այլընտրանքային տեղեկատվության ընտրության հարցում։
  Հետեւաբար, ռաջնորդող դասախոսությունների առկայությունը պարտադիր սկզբունք է առցանց մոդուլի նախագծման գործընթացում (տես գծապատկեր 1)։
 Հեռավար ուսուցմանը հատուկ է «ձանձրույթի սիմպտոմի» ձեւավորման ռիսկը, սակայն որը հաղթահարելի է ակտիվ մուլտիմեդիա գործիքակազմով ակտիվ ուսումնառության շահադրդման կիրառման դեպքում (տես գծապատկեր 1)։
  Հայտնվելով «էլեկտրոնային» միջավայրում եւ չզգալով ակադեմիական կենդանի լսարանի ջերմությունը, ունկընդրելով հեռավար դասախոսությունների շարք, միայնակ կատարելով էլեկտրոնային վարժանքներ, չվայլելով իրեն հասցեագրված դասախոսի կամ դասընկերների գովասանքը, ուսանողի համար հեռաուսուցումը պարզապես դառնում է ձանձրալի։
  Հենց այստեղ է, որ դասավանդման մոդուլը նախագծելիս պետք է կիրառվեն շահադրդիչ ազդակներ, որոնք աշխուժություն կհաղորդեն ուսումնառությանը։
 Դրանք կարող են լինել հեռաուսուցմամբ մոդուլում ընդգրկված ուսանողական խմբի գնահատման վարկանիշային սանդղակում` սովորող անձի առաջադիմության դիրքի պարբերաբար ներկայացումներ, էլեկտրոնային վարժանքները ճիշտ լուծելիս էմոցիոնալ պատկերային նշանների վաստակումներ, մուլտիմեդիա ձեւաչափով խրախուսանքի արժանացումներ եւ այլն։
 Ինքնակազմակերպման խթանումը նույնպես կարեւորագույն սկզբունք է առցանց ուսուցման նախագծման գործընթացում։
  Կրթական ոլորտում ինքնակազմակերպումը առավել հաջող է ստացվում հասուն տարիքային խմբերում, իսկ երիտասարդների մոտ այն առավել ռիսկային է։
  Հետեւաբար, հեռավար ուսուցմամբ ցանկացած մոդուլ 75ԿԱՌԱՎԱՐՈՒՄ պետք է ուղեկցվի հատուկ հրահանգավորմամբ, մանրամասն ներկայացնելով էլեկտրոնային թեսթերի, վարժանքների ընթացիկ եւ ամփոփիչ քննությունների ժամանակացույցը, վեբինարների օրերը, on-line խմբային բանավիճային ակումբների կազմակերպման ժամերը։
 Հատկանշական են նաեւ համացանցում ուսանողի ներկայության ժամային առավելագույն եւ նվազագույն սահմանաչափերի պահանջները յուրաքանչյուր մոդուլի գծով։
  Ուսանողը չպետք է պասիվ դիրք գրավվի վեբինարների, առցանց բանավեճերի դեպքում, որը հնարավոր է մոնիտորինգի ենթարկել ուսումնառության այդ գործընթացներում համացանցում նրա փաստացի ժամային ներկայությամբ։
  Մյուս կողմից, ուսանողներին ներկայացվում են համացանցում գտնվելու առավելագույն սահմանաչափեր` թեսթերը, էլեկտրոնային վարժանքները կամ քննական հարցերը լուծելիս։
  Բնակաբար, առցանց ուսուցման ժամային նման սահմանափակումները կստիպեն ուսանողին ինքնակազմակերպվելու եւ իրականացնելու արդյունարար ժամային կառավարում։
 Ուսանողի սոցիալական ինքնամեկուսացման ռիսկերի կանխարգելումը նույնպես հաշվի է առնվում առցանց ուսուցման մոդուլի նախագծման ժամանակ։
  Այս առումով մոդուլը դասավանդելիս պետք է հնարավորինս օգտագործվել տեսանկարահանված դասախոսական նյութեր, վեբինարներ, ուսանողական բանավիճային on-line ֆորումներ, խմբային առաջադրանքներ եւ ծրագրեր, որոնք դասավանդման պրոցեսին կհաղորդեն խմբավարություն եւ հեռավար ուսուցումը չեն տանի անհատի ինքնամեկուսացման ճանապարհով (տես գծապատկեր 1)։
 Առցանց ուսուցման մոդուլի նախագծման վերոնշյալ սկզբունքների կիրառման տրամաբանական շղթայի կարեւորագույն օղակ է հանդիսանում հետադարձ կապի ապահովումը «ուսանող-դասախոս», «ուսանող-ուսանող», «ուսանող-էլեկտրոնային դեկանատ» կոմունիկացիոն ուղիներում։
  Հեռավար դասավանդման արդյունավետ կազմակերպումը մեծապես կախված է հետադարձ հաղորդացման ուղիների անխափան գործունեությունից, որով ավանդական ուսուցումը կարողանում է սահուն անցում կատարել էլեկտրոնային ուսումնառության միջավայր` մշտական կապ հաստատելով կրթական գործընթացի հիմ76ԿԱՌԱՎԱՐՈՒՄ նական շահառուների հետ (պրոֆեսորադասախոսական անձնակազմ, ուսանողական խմբեր, համալսարանի վարչակազմ եւ այլն)։
 ։
