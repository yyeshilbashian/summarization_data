Արևելյան իմաստությունն ասում է. «Տո՛ւր մարդուն մի ձուկ, և նա կուշտկլինի  մեկ  օր։
  Սովորեցրո՛ւ  մարդուն  ձուկ  բռնել,  և  նա  կուշտ  կլինի  ամբողջկյանքում»։
Ցանկացած մանկավարժական տեխնոլոգիա պարունակում է միջոցներ,որոնցով  ակտիվացվում  և  ինտենսիվանում  են  սովորողների  գործունեությունները, սակայն կան տեխնոլոգիաներ, որոնցում այդ միջոցները ներկայանում ենորպես հիմնական գաղափարի արտահայտիչներ և արդյունավետության երաշխավորներ։
  Այսպիսիների  շարքին  են  դասվում  կանխող-հեռանկարային  /Լիսենկովայի/,  խաղային,  պրոբլեմային,  ծրագրավորված,  անհատական  և  այլտեխնոլոգիաները։
 Այս ուսումնասիրության մեջ փորձել ենք ներկայացնել խաղային  ինտերակտիվ  տեխնոլոգիաների  յուրահատկությունները,  քանի  որ  արդիականության պահանջներից ելնելով՝ այսօր դրանք մեծ պահանջարկ են վայելում, ուսուցման գործընթացը դարձնում են առավել ակտիվ, արդյունավետ ուհետաքրքիր։
Ոսուցման  պրակտիկայում  հատկապես  վերջին  տասնամյակներին  լայնորեն կիրառվում են այնպիսի տեխնոլոգիաներ, որոնց հիմքում ընկած է խաղային մոդելավորումը։
 Այս տեխնոլոգիաներն առանձնանում են իրենց բազմազանությամբ և արդյունավետությամբ և մեծ պահանջարկ են վայելում մեր ժամանակներում։
  Մանկավարժական  ինտերակտիվ  խաղային  տեխնոլոգիաներիուսումնասիրությամբ զբաղվել են Ա. Պ. Պանֆիլովան [4], Ա. Մ. Գուրևիչը [2], Ս.Ա. Մուխինան, Ա. Ա. Սոլովյովան [3] և այլք։
Խաղային  ուսուցումը  ենթադրում  է  տարբեր  հիմնախնդիրների  լուծումներ՝ կապված մասնագիտական գործունեության, մարդկային փոխհարաբերությունների, անձնական դժվարությունների հետ։
Խաղային  ինտերակտիվ  տեխնոլոգիաների  հնարավորությունները  բավական լայն են։
ա. Դրանք թույլ են տալիս ընդգրկել հիմնախնդիրների լայն ասպեկտ։
բ. Համապատասխանում են գործունեության տրամաբանությանը։
գ. Նպաստում են ուսումնական գործընթացի մասնակիցների՝ առավել մեծ թվովընդգրկմանը, նրանց մղում են հանպատրաստից ակտիվության։
դ. Ավելի հեշտությամբ են հաղթահարվում  կարծրատիպերը, շտկվում է ինքնագնահատականը։
ե.  Հնարավորություն  են  ստեղծում  համակողմանի  վերլուծություններ,  մեկնաբանություններ կատարելու և ստացված արդյունքները իմաստավորելու։
զ. Նպաստում են անձի բոլոր որակների՝ անհատական դրական և բացասականընդունակությունների արտահայտմանը և այլն։
Բացի այդ, խաղային տեխնոլոգիաների նպատակները համաձայնեցվումեն սովորողների պրակտիկ պահանջմունքներին։
Խաղը՝ զուգակցված աշխատանքի և ուսուցման հետ, ոչ միայն երեխաների, այլև չափահասների գործունեության որոշակի տեսակ է։
 Գուրևիչը կարծումէ,  թե  խաղի  մեջ  առարկայանում  են  իրավիճակներն  ու  իրադրությունները,գործունեության  որոշակի  ձևը,  հասարակական  փորձը,  իսկ  արդյունքում  կատարելագործվում է սեփական վարքագծի վերահսկողությունը [2, էջ 9]։
Կյանքում  խաղային  գործունեությունը  կատարում  է  մի  շարք  գործառույթներ`-  զվարճալի  (հաճույք  է  պատճառում,  ոգևորում,  հետաքրքրություն  առաջացնում),-  ինքնահաստատման,-  թերապևտիկ (խաղային դժվարությունների հաղթահարումը, որոնք համընկնում են նաև կենսական դժվարություններին),-  կանխատեսող  (խաղի  գործընթացում  կարելի  է  ճանաչել  իրեն,  ի  ցույց  դնելսեփական թաքնված ուժերը),-  կոռեկցիոն-վերականգնողական  /խաղային  պրակտիկայում  փոխվում  ենանձնային որակները, տեղի է ունենում անձի սոցիալականացում/։
Մուխինան  գրում  է,  որ  խաղը  միշտ  իրականացվում  է  ինքնակամորեն,ներառում է մրցակցության տարրեր, մասնակիցներին հաճույք է պատճառում,օգնում ինքնահաստատվելու [3, էջ 25]։
Խաղը՝ որպես ուսուցման մեթոդ և ավագ սերնդի` հաջորդ սերնդին փորձի փոխանցման միջոց, կիրառվել է դեռևս հին ժամանակներում։
 Ժամանակակից դպրոցում խաղային գործունեությունը իրագործվում է հետևյալ դեպքերում.-  որպես ինքնուրույն տեխնոլոգիա,-  որպես մանկավարժական տեխնոլոգիայի բաղադրիչ,-  որպես դասի կազմակերպման ձև։
Խաղային տեխնոլոգիաների տեղն ու դերը ճիշտ արժեքավորելու համարուսուցիչները պիտի քաջ գիտակցեն խաղի գործառույթները։
 Դիդակտիկականխաղերի արդյունավետությունը առաջին հերթին կախված է նրանց օգտագործման սիստեմատիկությունից, ապա նաև` խաղային ծրագրերի նպատակաուղղվածությունից  ու  դրանք  դիդակտիկական  վարժություններին  զուգակցելուհմտությունից։
Երեխաները և ընդհանրապես սովորողները հեշտությամբ են ներգրավվում  խաղային  գործունեության  ոլորտ,  և  ինչքան  այն  բազմազան  է,  այնքանավելի գրավիչ է դառնում։
 Խաղային գործունեության մեջ մտնում են խաղեր ևվարժություններ,  որոնք  զարգացնում  են  առարկաների  բնույթը,  բնութագրիչհատկանիշները բացահայտելու, դրանք իրար հետ համեմատելու և համադրելուկարողությունները։
 Խաղերը նաև թույլ են տալիս տարբերել իրական երևույթները  անիրականից,  զարգացնում  են  ինքնատիրապետումը,  ռեակցիայի  արագությունը, երաժշտական լսողությունը և այլն /1, 32/։
Ավելի  փոքր  տարիքում  երեխաները  խաղերի  օգնությամբ  ստեղծում  ենիրենց  աշխարհը`  առաջնորդվելով  վառ  երևակայությամբ։
  Ավագ  դպրոցականտարիքում  խաղերը  նպատակաուղղված  են  անձի  ինքնահաստատմանն  ուկայունացմանը, արժանիքների բացահայտմանը։
   Բոլոր գործնական խաղերի տեխնոլոգիան կազմված է մի քանի փուլերից.1.  Նախապատրաստական։
  Այս  փուլի  մեջ  մտնում  է  սցենարի  մշակումը,պարապմունքի նպատակի որոշումը, առաջադրված խնդրի հիմնավորումը,գործնական խաղի պլանի մշակումը, գործող անձանց բնութագրումը և այլն։
2.  Մուտք  խաղի  մեջ։
  Հայտարարվում  են  մասնակիցների  անունները,  խաղիպայմանները,  փորձաքննողների  անունները,  գլխավոր  նպատակը,  հիմնավորվում  է  իրադրությունների  ընտրությունը։
  Առաջադրվում  են  նաև  չափորոշիչները, կանոնները և դրույթները։
3.  Խաղի գործընթացը։
 Խաղն սկսվելուն պես ոչ ոք իրավունք չունի միջամտելուկամ  որևէ  բան  փոխելու։
  Միայն  խաղավարն  է  իրավասու  մասնակիցներիգործողությունները վերահսկելու և կարգավորելու, եթե նրանք հեռանում ենգլխավոր նպատակից կամ շեղվում են խաղի կանոններից։
4.  Խաղի արդյունքների վերլուծություն և գնահատում։
 Արտահայտվում են փորձաքննիչները, կարծիքներ փոխանակում, իսկ խաղի մասնակիցները կարողեն պաշտպանել և պարզաբանել իրենց գործողությունները։
 Վերջնական փուլում ուսուցիչը նշում է ձեռքբերումների ու խաղի արդյունքների և թույլ տրվածսխալների մասին և ամփոփում պարապմունքի վերջնական արդյունքը։
Գոյություն  ունեն  խաղային  ինտերակտիվ  տեխնոլոգիաների  մի  քանիտեսակներ՝ գործնական, նմանակող /իմիտացիոն/, գործառական և դերային։
Գործնական խաղերը դպրոց են մուտք գործել մեծահասակների կյանքից։
Դրանք կիրառվում են նոր նյութի յուրացման գործընթացում և զարգացնում ենստեղծագործական  կարողությունները։
  Խաղը  հնարավորություն  է  ընձեռումհասկանալու  և  ուսումնասիրելու  ուսումնական  նյութը  տարբեր  տեսանկյուններից։
Նմանակող /իմիտացիոն/ խաղերի ժամանակ նմանակում են որևէ կազմակերպության կամ արտադրության գործունեությունը։
 Կարող են նմանակվելդեպքերը, մարդկանց գործունեության կոնկրետ տեսակները /գործնական հանդիպում, պլանի քննարկում, զրույցի անցկացում և այլն/։
Գործառական /օպերացիոն/ խաղերը օգնում են մշակելու կոնկրետ սպեցիֆիկ գործառություններ իրականացնելու, օրինակ` հասարակական ելույթներունենալու,  քարոզչություն  իրականացնելու  հմտությունները,  շարադրություններ  գրելու  կարողությունները  և  այլն։
  Այսպիսի  խաղերը  կազմակերպվում  ենիրականին մոտ պայմաններում։
Դերային խաղերում մշակվում են վարքագծի կանոնները, կոնկրետ անձիգործառույթներն  ու  պարտականությունները  կատարելու  կարողությունները։
Այսպիսի խաղերի համար մշակվում են սցենարներ, առանձնացվում են յուրաքանչյուր մասնակցի դերերը։
Մասնագիտական  պատրաստվածության  մեջ  իրենց  արդյունավետությամբ առանձնանում են նաև հաղորդակցական /կոմունիկատիվ/ տարբեր թրեյնինգները,  որոնց  հիմնական  նպատակն  է՝  սովորողների  վերբալ  և  ոչ  վերբալկոմպետենցիաների, ինտերակտիվ գիտելիքների, կարողությունների ու հմտությունների զարգացումը։
 Այս թրեյնինգներում հաղորդակցման կազմակերպումըվերածվում է վերականգնողական ներգործության գլխավոր միջոցի։
Այսպիսի թրեյնինգներից է «Տեսաթրեյնինգը» /видеотренинг/։
 Այս անունն ենկրում այն թրեյնինգները, որ հիմնվում են տեսագրությունների վրա։
 Ուսումնական նպատակներով տեսագրություններն օգտագործվում են երկու եղանակով.•  պատրաստի տեսանյութերի ցուցադրում,•  տեսագրության  օգտագործումը  խաղային  առաջադրանքի  կատարման  ընթացքում, դրա ցուցադրումն ու քննարկումը։
Տեսաթրեյնինգի  ուսումնական  նպատակը  կառուցողական  վարքագծի  ևհաղորդակցման հմտությունների զարգացումն է։
Պատրաստի տեսանյութերի դիտումը նպաստում է հետևյալ խնդիրներիլուծմանը.•  տեղեկացվածության,•  հիմնախնդիրների առաջքաշման,•  կարողությունների ու հմտությունների զարգացման։
Տեսանյութերի՝  տեղեկատվական  նպատակներով  դիտումը  օգտագործվում  է  որպես  մեծ  քանակությամբ  տեղեկությունների  առավել  հակիրճ  շարադրման միջոց, այն նաև կառուցողական և արդյունավետ գործունեության, վարքագծի ցանկալի դրսևորումների ցուցադրման հարմար միջոց է։
Տեսաթրեյնինգի  օգտագործման  մյուս  ձևն  ինտերակտիվ  խաղային  պարապմունքն  է։
  Սովորողները  բեմադրում  կամ  ներկայացնում  են  փոքրիկ  իրադրություններ, իրավիճակներ, որոնք կարող են առաջանալ գործնական հարաբերություններում կամ միջանձնային փոխհարաբերությունների մեջ։
 Այդ ամենընկարահանվում է տեսախցիկով։
 Այնուհետև մանկավարժի հսկողությամբ կազմակերպվում  է  նկարահանված  նյութի  դիտումը,  որն  ուղեկցվում  է  վերլուծություններով ու քննարկումներով։
 Այս թրեյնինգը թույլ է տալիս ուղղակիորենանդրադառնալ սեփական փորձին, այն օգտագործել որպես ուսումնական նյութ,որը քննարկվում, վերլուծվում և վերափոխվում է հենց թրեյնինգի ընթացքում։
Այսպիսի թրեյնինգները Ա. Պ. Պանֆիլովան [4, էջ 125] խորհուրդ չի տալիսանցկացնել  ուսումնական  գործընթացի  սկզբում,  քանի  որ  կարող  է  որոշ  մասնակիցների  մեջ  առաջացնել  զգուշավորություն,  կաշկանդվածություն,  ձայնիփոփոխություններ, հուզմունք, լարվածություն և այլն։
Հմուտ  մանկավարժը  պետք  է  ժամանակին  նկատի  բոլոր  բացասականերևույթները  և  ձեռնարկի  անհրաժեշտ  միջոցներ։
  Բացասական  միտումներիկրճատման նպատակով խորհուրդ է տրվում տեսախցիկն օգտագործել երկրորդկամ երրորդ ինտերակտիվ պարապմունքի ժամանակ, երբ մասնակիցները հարմարվում  են  տեսախցիկի  առկայությանը։
  Տեսագրման  աշխատանքները  պլանավորելիս անհրաժեշտ է հիշել, որ այն սովորաբար առաջացնում է փոփոխություններ սեփական անձի, գործողությունների վերաբերյալ ունեցած պատկերացումների  մեջ։
  Այս  ամենը  նկատի  առնելով՝  խորհուրդ  է  տրվում  քննարկմանսկզբում առաջին խոսքի իրավունքը վերապահել այն անձին կամ անձանց, ովքեր  հայտնվել  են  կադրում։
  Սա  թույլ  կտա  մասնակցին  կամ  մասնակիցներին՝իրենց  տեսածի  հիման  վրա  արտահայտել  այն  դիտարկումներն  ու  դիտողությունները, որոնք իրենք են նկատել և որոնց մասին կցանկանան լսել մյուսներից։
Իհարկե,  չպետք  է  մոռանալ,  որ  թրեյնինգը  միշտ  անհրաժեշտ  է  ավարտել  լավատեսորեն, դրական նոտայով։
Մարդկային փոխգործունեության մեջ առկա հոգեբանական ֆենոմեններիցմեկն այն է, որ բոլոր մարդիկ ավելի շատ արձագանքում են տեղեկատվությանսկզբին և ավարտին, ընդ որում, սկիզբը առաջին տպավորությունն է ստեղծումև  հետաքրքրություն  է  առաջացնում,  իսկ  ավարտը՝  որպես  կանոն,  մնում  էհիշողության  մեջ։
  Թրեյնինգը  պետք  է  օգնի  սովորողին,  որն  իրեն  տեսնում  էէկրանին, իրականացնելու վերականգնողական-շտկողական գործառույթներ։
Տեսաթրեյնինգը  հնարավորություն  է  տալիս  յուրաքանչյուրին՝  վերլուծելու  իր  իսկ  կերպարը,  դիմախաղը,  շարժումները,  արձագանքները,  դիրքը  ևայլն։
 Բնականաբար հարկավոր է նաև հիշել, որ պետք է ուշադրություն հատկացնել թե´ բացահայտվող թերություններին ու բացթողումներին, թե´ առավելություններին և արհեստավարժության դրսևորումներին։
Այսպիսով՝  վերոբերյալ  ուսումնասիրությունը  ցույց  է  տալիս,  որ  ինտերակտիվ  տեխնոլոգիաների  նկատմամբ  հարկավոր  է  դրսևորել  անհրաժեշտուշադրություն,  իմանալ  դրանց  տեսակները,  կիրառման  յուրատկությունները,առավելություններն  ու  թերությունները,  քանի  որ  հասարակական  նորագույնզարգացումների արդյունքում այսօր լուրջ փոփոխություններ են տեղի ունենումկյանքի ու գիտության բոլոր բնագավառներում, հատկապես մանկավարժությանմեջ, քանի որ ուսումնադաստիարակչական աշխատանքների արդյունավետությունը  մեծապես  պայմանավորված  է  ուսումնական  նյութի  նկատմամբ  եղածհետաքրքրությամբ,  ինչին  կարելի  է  հասնել  ինտերակտիվ  ուսուցմամբ։
  Մերուսումնասիրության արդյունքում եկել ենք այն եզրահանգման, որ նույնիսկ բուհական  ուսումնառության  մեջ  կարելի  է  ներմուծել  ինտերակտիվ  տեխնոլոգիաները,  հատկապես  սեմինար  և  գործնական  պարապմունքների  ընթացքումկարելի է հաջողությամբ կիրառել տեսաթրեյնինգը՝ ապագա մանկավարժի մասնագիտական որակները ձևավորելու և կատարելագործելու նպատակով։
Գ ր ա կ ա ն ո ւ թ յ ո ւ ն 1.  Беспалько В.П. Слагаемые педагогической технологии. М.։
 Педагогика. 1989.обучения. М.։
 2008.4.  Панфилова А. П. Инновационные педагогические технологии, М.։
 2011.Տեղեկություններ հեղինակի մասինԳևորգյան Լուսինե Վահրամի – բ. գ. թ., ԳՊՄԻ  մանկավարժության և սոցիալական աշխատանքիամբիոնի դասախոս, E-mail։
