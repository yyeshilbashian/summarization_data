ՀԱՅԵՐԵՆԻ ԵՎ ԱՆԳԼԵՐԵՆԻ ՏՆՏԵՍԱԳԻՏԱԿԱՆ ՏԵՐՄԻՆՆԵՐԻՁԵՎԱԿԱՌՈՒՑՎԱԾՔԱՅԻՆ ԱՌԱՆՁՆԱՀԱՏԿՈՒԹՅՈՒՆՆԵՐԻ ԶՈՒԳԱԴՐԱԿԱՆ ՎԵՐԼՈՒԾՈՒԹՅՈՒՆՏարբեր  երկրների  տնտեսագիտական  նվաճումերը  յուրացնելու  համար  անհրաժեշտ  է  լինում  օգտվել  օտար  լեզուներով  տնտեսագիտական  գիտատեղեկատվականգրականությունից։
 Սա ենթադրում է մեծածավալ թարգմանություններ, մասնավորապես, անգլերենից, որը հաճախ հանդես է գալիս որպես միջնորդ լեզու։
 Կարևոր է ընդգծել նաև այն հանգամանքը, որ այսօր բազմաթիվ հայ երիտասարդներ մասնագիտական  կրթություն  են  ստանում  արտասահմանում  կամ  մասնակցում  են  վերապատրաստման,  մասնագիտական  որակների  բարձրացմանը  նպատակաուղղված  տարբերմիջազգային  ծրագրերի,  ինչի  արդյունքում  հայալեզու  ընթերցողները  բախվում  ենանգլերենով (հիմնականում) մատուցվող գիտական տեղեկատվության։
Լեզվաբանության տեսակետից կարևորվում են տնտեսագիտական տերմինների՝որպես  լեզվի  բառամթերքի  բաղկացուցիչ  շերտի  ուսումնասիրությունը,  ինչպես  նաևհայերենի տերմինների կառուցվածքային և կիրառական առանձնահատկություններիհամեմատական քննությունը այն լեզուների կողքին,  որոնք կարող են ներգործել մերբառապաշարի  վրա,  դառնալ  փոխառությունների  աղբյուր  կամ  նոր  բառերի  ստեղծման  ազդակ,  ինչպես  նաև  տարբեր  խնդիրներ  առաջացնել  թարգմանական  գործընթացներում։
Սույն  հոդվածում,  ձևակառուցվածքային  տեսանկյունից  զուգադրելով  անգլերենև  հայերեն  տնտեսագիտական  տերմինաբանությունը,  վերլուծում  ենք  երկու  լեզուների  ընդհանրություններն  ու  տարբերությունները  և  հատկապես  այն  օրինաչափությունները, որոնք դիտելի են տարբերություններում։
Մասնագիտական  բառաշերտի  հարցը  լեզվաբանության  մեջ  գիտական  լուրջուսումնասիրության նյութ է դարձել 1930-ական թթ. և կապվում է ավստրիացի գիտնական Օյգեն Վյուստերի (Eugen Wüster) (1898-1977 թթ.)1 անվան հետ, որն իր դոկտորական ատենախոսության մեջ առաջ է քաշում մի շարք սկզբունքներ տերմիններիձևավորման,  մշակման  և  ուսումնասիրման  վերաբերյալ։
  Վյուստերը  տերմինագիտությունը դիտում է առանձին և ինքնուրույն գիտություն, որն ընկած է այնպիսի գիտությունների  միջև,  ինչպիսիք  են,  օրինակ,  ֆիզիկան,  քիմիան,  բժշկագիտությունը՝  միկողմից,  լեզվաբանությունը,  տրամաբանությունը,  փիլիսոփայությունը՝  մյուս  կողմից,և ուսումնասիրում է դրանց լեզվական հարաբերությունները2։
 Այն նպատակ ունի բացահայտել և բացատրել լեզվի բառապաշարի հատուկ բառաշերտը տիպաբանական,ծագումնաբանական,  կառուցվածքային  և  կիրառական  տեսանկյուններից,  ինչպեսնաև  առանձին  լեզուների  տերմինների  բառակազմական,  իմաստաբանական  ու  գործառական  յուրակերպությունները,  տերմինհամակարգերի  հարստացման  միջոցները,1 Տե՛ս Sager J., Practical Course in Terminology Processing, John Benjamins Publishing, 1990, էջ 2։
2 Տե՛ս նույն տեղում, էջ 2-3։
եղանակները  և  այլն։
  Տերմինագիտության  ստեղծումը  նոր  գիտակարգի  ստեղծմանմտադրության  արդյունք  չէր,  այլ  գիտատեխնիկական  առաջընթացով  պայմանավորված՝ ժողովուրդների գործուն շփման արդյունք1։
1982  թ.  տերմինագիտական  միջազգային  ընկերությունը  տերմինագիտությունըսահմանում է որպես առանձին բնագավառներում մարդկության հաղորդակցություննապահովող  լեզվական  միավորների  ուսումնասիրությամբ  զբաղվող  լեզվաբանականգիտակարգ։
  Սակայն  տերմինը՝  իբրև  լեզվական  միավոր,  տարբեր  գիտնականներիկողմից  տարբեր  մեկնաբանություններ  ու  ձևակերպումներ  է  ստացել,  իսկ  տերմինագիտության՝ իբրև առանձին գիտակարգի կամ միջգիտական օժանդակ գիտություն լինելու տեսակետները ոչ միանշանակ են ընդունվում լեզվաբանների կողմից2։
Բ.  Գոլովինը  գրում  է.  «Տերմինը  գիտության  ձեռքբերումն  է,  նրա  լեզվաոճականանհրաժեշտ  միավորը,  որը  ճշգրիտ  և  տրամաբանորեն  անվանում  է  իրականությաներևույթներն ու առարկաները»3։
Դ. Լոտտեն նշում է, որ որպես տերմինաբանության միավոր հանդես գալիս` բառըկարող է գործածվել ինքնուրույն, արտախոսքային իրավիճակում, որից արտածվում էնրա  մենիմաստության  հատկանիշը  ոչ  թե  ընդհանրապես  լեզվում,  այլ  տվյալ  ոլորտիտերմինաբանության սահմաններում4։
Է. Աղայանը տալիս է տերմինի հետևյալ սահմանումը. «Տերմինը որևէ տերմինահամակարգի պատկանող և այդ համակարգին հատուկ՝ ճշգրտորեն սահմանելի հասկացություն արտահայտող բառ կամ բառակապակցություն է»5։
Ռ. Իշխանյանը հայերենի տերմինակազմության իր ուսումնասիրության մեջ տերմինի գլխավոր առանձնահատկություն է համարում դրա իմաստային ստույգ սահմաններ,  եզրավորում  ունենալը,  այսինքն՝  գիտության,  տեխնիկայի,  մշակույթի,  հասարակական կյանքի եզրավորված, ճշգրտված հասկացություն արտահայտելը։
 Սրանք հատուկ են գիտության լեզվին և հիմնականում գոյականներ են6։
Տերմինի ձևակերպման վերոհիշյալ բնութագրերից ի մի ենք բերում տերմինի հետևյալ սահմանումը. այն բառային միավորներն ու բառակապակցությունները, որոնքիմաստային  ճշգրիտ  սահմաններով  եզրավորված՝  անվանում  են  մարդկային  գործունեության որևէ բնագավառի հասկացությունները, կոչվում են տերմիններ։
Տերմինը հունարենից լատիներենին անցած  terminus բառն է, նշանակում է եզր,սահման  (Հին  Հռոմում  այդ  անվամբ  էին  կոչում  այն  աստվածությունը,  որը  հսկում  էրերկրի  սահմանները)7։
  Հայերենում  գործածվում  են  անվանում,  գիտական  անվանում,գիտաբառ, անվանաբառ, եզր, արվեստաբառ, բացատրաբառ, եզրույթ բառերը՝ իբրևհամարժեքներ8, սակայն, պաշտոնապես դրանք ընդունված չեն։
Տերմինները ևս, ինչպես լեզվի մյուս բառային միավորները, ենթարկվում են խոսքամասային բաշխման։
 Տերմինի սահմանման մեջ կարևոր ընդգծում է դրա պարտադիր կերպով հասկացություն անվանելու հատկանիշը կամ, ավելի ստույգ, գործառույթը։
 Սրանից արտածվում է տերմինի՝ հասկացություն անվանող խոսքի մասերով արտահայտված  լինելու  փաստը։
  Ինքնին  պարզ  է  դառնում,  որ  տերմին  կարող  են  դառ1 Տե՛ս Cabre M., Sager J., Terminology։
 Theory, Methods and Applications, Philadelphia, 1999, էջ 5-6։
2 Տե՛ս Sager J., էջ 5-6։
3 Տե՛ս Головин Б., Введение в языкознание, Москва, 1977, էջ 91։
4  Տե՛ս  Лотте  Д.,  Основы  построения  научно-технической  терминологии։
  вопросы  теории  и  методики,Москва, 1961, էջ 73։
5 Տե՛ս Աղայան Է., Ընդհանուր և հայկական բառագիտություն, Երևան, 1984, էջ 323։
6 Տե՛ս Իշխանյան Ռ., Ակնարկ հայերենի տերմինաշինության, Երևան, 1988, էջ 6։
7 Տե՛ս http։
//www.etymonline.com։
8 Տե՛ս Իշխանյան Ռ., էջ 6։
նալ  գոյականները  (այսուհետ՝  Գ),  բայերը  (Բ),  ածականները  (Ա)։
  Վերաբերականները,ձայնարկությունները,  կապերը  (Կ),  շաղկապները  (Շ),  մակբայները  (Մ)  տերմին  լինելչեն կարող, իսկ դերանուններն (Դ) ու քանակային հատկանիշ արտահայտող թվականները (Թ) կարող են հանդես գալ միայն բաղադրյալ տերմինների կազմում1։
Է.  Աղայանը  տերմինները,  ըստ  կառուցվածքի,  բաժանում  է  2  խմբի՝  մենանդամ՝միաբառ,  և  բազմանդամ՝  բազմաբառ։
  Բազմանդամ  տերմինները  բառակապակցություններ  են,  ուստի  դրանց  բաղադրիչների  միջև  առկա  է  լրացում-լրացյալ  հարաբերություն,  իսկ  դրանց  վերլուծությունը  հանգեցնում  է  որևէ  լիիմաստ  խոսքի  մասի։
Աղայանը  լրացյալ  բառն  անվանում  է  միջուկային  անդամ,  իսկ  դրա  լրացումները՝ծավալիչներ։
  Այսինքն՝  բազմանդամ  տերմինները  տրոհում  է  երկու  մասի՝  միջուկի  ևծավալիչի, ընդ որում` դրանք իրենց հերթին կարող են լինել միաբառ և բազմաբառ2։
Հայերենի  և  անգլերենի  տնտեսագիտական  տերմինների  ձևակառուցվածքայինքննությունը  կատարելիս  առաջնորդվել  ենք  Ս.  Բուքբայնդերի  «The  Dictionary  of  theGlobal  Economy»  բառգրքով3,  իսկ  հայերեն  զուգադիրների  դեպքում՝  Ա.  Աղաբեկյանիբառարանում4 «Հայերեն եզրերի բառացույց» խորագրի ներքո զետեղված տերմիններով։
  Հայտնի  իրողություն  է,  որ  ինչքան  մեծ  լինի  ընտրությունը,  այնքան  տվյալներըհավաստի  կլինեն,  ուստի  անգլերեն  բառգրքից  ընտրված  472  տերմինները  համեմատելով  հայերենի  նույնաքանակ  տերմինների  հետ  (10-ական  օրինակ`  այբուբենի  յուրաքանչյուր  տառով,  մնացածը՝  «ա»  սկզբնատառով)՝  կարող  ենք  վստահաբար  ասել,որ մեր արդյունքները ճշմարտամոտ են և որոշարկված։
Անգլերեն 472 տերմիններից 149-ը մենանդամ են, 5-ը հապավական բաղադրություններ  են  (NASDAQ,  AMEX,  GDP,  GATT,  PEP),  մնացածը՝  երկբաղադրիչ  կամ  բազմաբաղադրիչ բառակապակցություններ։
 Հայերեն օրինակներից 149-ը մենանդամ են,1-ը՝  հապավական  բաղադրություն  (ՖԱՍ  (FAS  -  free  alongside  ship  –  անվճար`  նավիերկայնքով)),  մնացածը  երկբաղադրիչ  կամ  բազմաբաղադրիչ  տերմիններ  են։
  Երկուլեզուներում էլ գերակա են երկբաղադրիչ և բազմաբաղադրիչ բառակապակցությունները, որոնք հանդես են գալիս մասնատունակ կամ  ազատ և անմասնատունակ կամկայուն  դրսևորումներով։
  Մասնատունակ  բառակապակցությամբ  արտահայտվածտնտեսագիտական  տերմիններ  են,  օրինակ,  դրամային  ավանդ,  գույքի  հարկ,  աշխատանքի  շուկա,  աշխատանքի  կենսաթոշակ  և  այլ  կապակցություններ  հայերենում,check  deposits,  economic  growth,  income  tax  և  այլն՝  անգլերենում,  որոնց  բաղադրիչները  անջատ-անջատ  ևս  տերմինային  միավորներ  են  միևնույն  ոլորտում  և  տվյալմասնակաղապարում  նույնպես  պահպանում  են  իրենց  տերմինային  արժեքները։
  Անմասնատունակ  կամ  կայուն  տերմիններ  են  absolute  advantage  (բացարձակ  առավելություն),  means  of  communication  (հաղորդակցության  միջոցներ),  ողջույնի  թերթիկ,ուղեղների որսորդ և այլ կապակցությունները։
Այժմ  ներկայացնենք  մեր  վերլուծությունները  և  եզրահանգումները՝  անդրադառնալով  նախ  անգլերենին,  ապա՝  հայերենին։
  Անգլերենի  149  մենանդամ  տնտեսագիտական  տերմիններից  ձևութային  պարզ  կառուցվածք  ունեն  միայն  21-ը  (job,  bank,wage, staff, will, sale, share և այլն), իսկ մնացածը՝ բաղադրյալ կազմություն ունեն, ընդորում`  դրանցում  բավականին  գործուն  են  ածանցավոր  կազմությունները։
  Երկուլեզուների  տնտեսագիտական  տերմինակազմության  մեջ  կարևոր  բառակազմականմիջոցներ են ածանցները։
 Ածանցումը լեզվի բառակազմական միջոցներից կարևորա1 Տե՛ս Աղայան Է., էջ 323-326։
2 Տե՛ս նույն տեղում, էջ 338-342։
3 Տե՛ս Bookbinder S., Einliger L., The Dictionary of the Global Economy, USA, 2001։
4  Աղաբեկյան  Ա.,  Գործարարության  և  տնտեսագիտության  բացատրական  բառարան.  անգլերեն  հայերեն, Երևան, 1998, էջ 385-425։
գույնն է, երբ բառի արմատական կամ հիմնական ձևույթներին երկրորդական ձևույթներ կցելով՝ կազմվում են նոր բառեր։
17-18-րդ  դդ.  անգլերենի  քերականներն  ու  բառարանագիրները,  զգալով  անգլերենի  «թուլությունը»  կատարյալ  լեզվի՝  լատիներենի  համեմատությամբ,  ձեռնամուխեն լինում լատինական ածանցների միջոցով անգլերեն բառերի ստեղծմանը։
 Տնտեսագիտական  բառաշերտում  հաճախադեպ  են  լատինական  ծագմամբ  co,  dis,  inter,trans, pre, sub ածանցներով կազմված բառերը, ու թեև ածանցներից յուրաքանչյուրըունի իր առանձին իմաստը, որը փոխանցում է իրենով կերտված բառին (co - միասին,dis  -  հեռացում,  վերացում,  inter  -  միջև,  trans  -  միջով,  միջոցով,  pre  -  մինչև,  sub  տակ)1, սակայն տնտեսագիտական տերմինակազմության մեջ այս ածանցները կարողեն արտահայտել ոճական, իմաստային որոշակի նրբերանգներ. օրինակ՝ disinvestment- ներդրումային կրճատում, prepayment - կանխավճար, pre-tax profit - նախահարկմանշահույթ,  interchange  -  փոխանակում,  transfer  coefficient  -  փոխանցման  գործակից,interbank  rate  -  միջբանկային  տոկոսադրույք,  sub-contractor  -  ենթակապալառու,  sublease - ենթավարձակալում, subsidy - լրավճար, նպաստ, subcharge – գերծանրաբեռնվածություն,  transaction  -  գործարք  բառերում  առկա  է  գործողության  աստիճանըբնութագրող ոճական իմաստ՝ կերտված ածանցի շնորհիվ։
 Նույն կերպ under, dis, de,non  ածանցները  արտահայտում  են  անբավարարության,  նվազականության  իմաստ,օրինակ, under subscription - թերբաժանորդագրում, under productivity - ցածր արտադրողականություն,  non-durables  -  ոչ  տևական  ապրանքներ,  non-diversifiable  risk  –չբազմատեսակացվող ռիսկ, discount - զեղչ, diseconomies of scale  – ծավալահատույցապատնտեսում,  de-industrialization  -ապաարդյունաբերացում,  devaluation  –  արժեզրկում։
 Սրանց հակառակ իմաստային երանգ են արտահայտում over, super ածանցներով  կազմությունները,  օրինակ`  օverdraft  -  վերազանցում,  overfeeding  -  գերսնում,overcapitalization  - գերմիջոցավորում, overshooting  - գերաճ, overinvestment  – գերներդրում, supermarket - գերշուկա, supervisor - վերադաս, superstore - գերհանրախանութև այլն։
Մեր  հաշվումների  համաձայն՝  ընտրված  ածանցավոր  կազմությամբ  տերմիններում  ամենակենսունակ  ածանցներն  են՝  tion/sion  -  19  տերմին,  ism  -  10  տերմին,  ity  10 տերմին, age  - 4 տերմին, er  - 3 տերմին, ment  - 3 տերմին  և հոգնակերտ s-ը, որըհանդիպում է 11 տերմինի կազմում։
 Նույն կերպ, հաշվելով նաև միջուկային տերմինների  մեջ  ածանցների  հաճախադիպությունը,  ի  վերջո  եզրակացնում  ենք,  որ  թեևհանդիպում  են  նաև  այլ  ածանցներով  կազմություններ,  սակայն  ամենագործունըվերոնշյալ խումբն է։
 Հայերենի միաբառ տերմինների դիտումները տալիս են հետևյալպատկերը.  149  միաբաղադրիչ  տերմիններից  պարզ  ձևութային  կազմություն  ունեն12-ը  (գաղթ,  գանձ,  գին,  ավանդ,  շուկա,  շահ  և  այլն),  մնացածը  բաղադրյալ  տերմիններ  են։
  Այս  առումով  ևս  զուգադրվող  լեզուների  (անգլերենի  և  հայերենի)  միջևնկատվում է ընդհանրություն. կրկին գործուն է ածանցակերտումը։
 Ածանցների ամենակենսունակ խումբը հետևյալ կերպ է ներկայանում. ում - 53, ություն  - 42, ապ  - 6,           ք - 6, որդ - 5, ու - 4, ուրդ - 2, ող - 2՝ վերջածանցներից, ան - 7, հակ - 4, համ - 4, ց - 1՝նախածանցներից։
Ինչպես նշվեց, մնացած տերմինները բառակապակցություններ են։
 Հայերեն օրինակներից 270-ը երկանդամ են, 46-ը՝ եռանդամ, 7-ը՝ քառանդամ, 1 տերմին ներկայանում  է  երկկազմ  պարզ  նախադասության  մասնակաղապարով  (Լիազորը  չի  կարողվերալիազորել)։
  Երկանդամ  տերմինները  ավելի  շատ  են,  քան  բազմանդամները։
Դրանք դրսևորվում են հետևյալ խոսքամասային մասնակաղապարներով.1 Տե՛ս http։
//www.infoplease.com։
Աղյուսակ 1. Երկբաղադրիչ տերմիններ – 270ԿաղապարըՔանակը  ՕրինակներԱ + ԳԳ + ԳԲ + ԳԺ + Աբազմակի հայտ, ֆինանսական ճեղքվածք, յուրատեսակապրանքներծախքածածկման գնորոշում, ձեռնարկություններիհամեմատությունքաշելու ռազմավարություն, զարգացած երկիր, շահողպարտատոմս ոչ մշտաբնակ, ոչ շահութամետԵրկբաղադրիչ տերմիններ  Ժ -ժխտական[Ա  +  Գ]  կաղապարով  արտահայտված  այն  օրինակներում,  որտեղ  միջուկը  գոյականով է արտահայտվում, իսկ ածական ծավալիչը հանդես է գալիս լրացման պաշտոնով, գործում է կապակցման առդրության եղանակը։
[Գ  +  Գ]  կաղապարով  արտահայտված  այն  օրինակներում,  որտեղ  միջուկայինանդամներից 41-ը բայանուն գոյականներ են, և լրացում գոյական ծավալիչը հանդեսէ գալիս որոշչի կամ հատկացուցչի պաշտոնով, ստորադաս գոյականը խնդրային հարաբերության  մեջ  է  գոյականի  հետ  (բովանդակային  մակարդակում  գործողություննանցնում է լրացում առարկային), գործում է կապակցման կառավարման եղանակը, ևլրացումները գլխավորապես արտահայտված են սեռական հոլովով։
[Բ  +  Գ]  կաղապարով  արտահայտված  այն  օրինակներում,  որոնցում  ծավալիչըշարահյուսական  մակարդակում  հանդես  է  գալիս՝  ա)  որոշչի  պաշտոնով  և  արտահայտվում է անորոշ դերբայի սեռականով (յուղելու հիմնադրամ), բ) հարակատար դերբայով (չապահովված փոխառություն) և գ) ենթակայական դերբայով (շահող պարտատոմս),  գործուն  է  կապակցման  առդրության  եղանակը,  քանի  որ  հիմնականում  վերջին երկու դերբայներն են գերակայում այսպիսի կառույցներում։
[Ժ  +  Ա]  կաղապարներում  անդամներից  մեկը՝  ոչ-ը,  խոսքամասային  դասակարգմամբ  վերաբերական  է.  այս  օրինակներում,  սակայն,  ածականի  ժխտական  իմաստիարտահայտմանը ծառայող ժխտական սպասարկու բառի դեր է կատարում. նպատակահարմար է այս տերմինները ևս երկբաղադրիչ դիտել։
Ստորև դիտենք եռաբաղադրիչ և քառաբաղադրիչ  տերմինների խոսքամասայինհարաբերակցությունը.Աղյուսակ 2. Եռաբաղադրիչ տերմիններ – 45ԿաղապարըՔանակըՕրինակներԱ + Գ + ԳԱ + Ա + ԳԳ + Ա + ԳԳ + Գ + ԳԴ + Շ + ԳԴ + Ա + Գէժան փողի քաղաքականություն, փակ հայտերի գնորոշում,անշարժ գույքի վաճառողընդհանուր բաց թույլատրագիր, անվանականբաժնետիրական միջոցներանձի տարբերակիչ համար, ձեռնարկությանկառավարչական տեսչությունաշխատանքի ծախքի շեղում, անձնակազմի տվյալներիշեղումանորոշություն և ռիսկայլ հավասար պաայմաններումԱղյուսակ 3. Քառաբաղադրիչ տերմիններ – 7ԿաղապարըՔանակը  ՕրինակներԳ + Բ + Գ + ԳԳ + Թ + Գ + ԳԳ + Շ + Ա + ԳԳ + Գ + Ա + ԳԳ + Գ + Շ + Գանկում ապրող արտադրաճյուղի ռազմավարությունխանութների 1950 թվականի օրենքանկարգություններ և քաղաքական հուզումներելքի որակի միջին մակարդակմակնիշի դիրքավորում և վերադիրքավորումՔառաբաղադրիչ տերմիններՀաշվի  առնելով,  որ  վերը  հիշատակված  երկկազմ  նախադասությամբ  արտահայտված  տերմինային  կառույցում  առկա  է  ստորոգում,  ուստի  գործում  է  կապակցման համաձայնության եղանակը, կարող ենք եզրակացնել, որ  հայերենի տնտեսագիտական  տերմինհամակարգի  բաղադրյալ  կազմությամբ  տերմիններում  լիիմաստ  բաղադրիչների  կապակցման  դեպքում  կիրառական  են  հայերենի  շարահյուսական  կապակցման  երեք՝  համաձայնություն,  կառավարում,  առդրություն  եղանակները1,  սակայն  առավել  գործուն  է  առդրության  եղանակը,  որովհետև  միջուկի  դերում  գլխավորապես գոյականն է, իսկ նրա ծավալիչը հիմնականում արտահայտվում է ածականով՝երկանդամ և ածականական բառակապակցությամբ՝ բազմանդամ տերմիններում։
Անդադառնալով անգլերեն օրինակներին` նշենք, որ երկբաղադրիչ տերմիններից13 տերմինի մեջ որոշչի պաշտոն են կատարում participle 1, 2-ի (ածականական դերբայ)  ձևերը,  որոնց  հայերեն  համարժեքներոում  փոխարինում  են  ենթակայական,  հարակատար  դերբայները.  Անգլերենում  դրանք  երկարժեք  են`  ունեն  բային  և  ածականին բնորոշ հատկանիշներ2(developed country, diminishing returns)։
Աղյուսակ 4. Երկբաղադրիչ տերմնիններ – 254ԿաղապարըՔանակը  ՕրինակներԳ + ԳԱ + ԳԲ + ԳԹ + ԳԳ + ԱԱ + Գ + ԳԳ + Ն + ԳԳ + Գ + ԳԱ + Ա + ԳՄ + Բ + ԳԳ + Ա + ԳԱղյուսակ 5. Եռաբաղադրիչ տերմիններ – 431 Տե՛ս Հարությունյան Հ., Կառավարումը ժամանակակից հայերենում, Երևան, 1983, էջ 58-61։
2 Տե՛ս Radden G., Dirven R., Cognitive English Grammar, USA, 2007, էջ 154-156, Alexander L., LongmanEnglish Grammar, Longman Group UK Limited, 1990, էջ 113։
Անգլերենի երկբաղադրիչ և եռաբաղադրիչ տերմիններ  Ն – նախդիրԲազմաբաղադրիչ  տերմինները,  որոնք  անգլերենում  ավելի  մեծ  թիվ  են  կազմումքան  հայերենում,  հանդես  են  գալիս  խոսքամասային  անկանոն  բաշխվածությամբ.օրինակ՝  [Գ  +  Գ  +  Ն  +  Գ]  -  quantity  theory  of  money,  [Ա  +  Գ  +  Ն  +  Գ]  -  doublecoincidence of wants, natural rate of unemployment, [Ա + Գ + Գ + Գ] - flexible exchangerate  system,  [Ա  +  Գ  +  Ն  +  Գ]  -  natural  rate  of  unemployment,  [Ա  +  Գ  +  Շ  +  Գ]  economic goods and services, [Գ + Գ + Շ + Գ + Գ] - term structure of interest rates, [Ա+ Գ + Ն + Գ + Շ + Գ] - general agreement on tariffs and trade .Այսպիսով,  տնտեսագիտական  տերմինաբանությունը,  որը  լեզվական  սպասարկու դեր է կատարում հիմնականում տնտեսագիտական ոլոտում, գիտական առանձինբառաշերտ է լեզվի մեջ և ներկայացնում է այդ բնագավառի գիտական-մասնագիտական  հասկացությունների  ամբողջությունը,  իսկ  դրա  անգլերեն-հայերեն  զուգադրական  համեմատությունից  պարզ  է  դառնում,  որ  կան  ձևակառուցվածքային  ինչպեսնմանություններ, այնպես էլ տարբերություններ՝ կապված այս լեզուների տիպաբանական տարբեր առանձնահատկությունների հետ։
Մելինե ԳրիշկյանՀԱՅԵՐԵՆԻ ԵՎ ԱՆԳԼԵՐԵՆԻ ՏՆՏԵՍԱԳԻՏԱԿԱՆ ՏԵՐՄԻՆՆԵՐԻՁԵՎԱԿԱՌՈՒՑՎԱԾՔԱՅԻՆ ԱՌԱՆՁՆԱՀԱՏԿՈՒԹՅՈՒՆՆԵՐԻ ԶՈՒԳԱԴՐԱԿԱՆ ՎԵՐԼՈՒԾՈՒԹՅՈՒՆԲանալի բառեր՝ տնտեսագիտություն, բառային միավոր, անգլերեն, տերմին, բառամթերք,լեզվաբանություն, խոսքի մաս, համեմատական քննություն, կառուցվածքայինառանձնահատկություն, լեզվական իրականություն։
