Տեղեկատվական տեխնոլոգիաների օգտագործումը երկրի կառավարման գործընթացում ենթադրում է դրանց օգտագործումը ոչ միայն երկրի գործադիր մարմնում, այլ նաեւ դատական համակարգում «Էլեկտրոնային արդարադատության» (e-Justice) եւ e-court ժամանակակից տեխնոլոգիաների ներդրման եւ կիրառման արդիականության հարցերը պայմանավորված են գիտատեխնիկական առաջընթացի զարգացմամբ, մարդկանց կյանքի բոլոր ոլորտների համակարգչայնացմամբ։
 Հատկանշական է ՀՀ դատական համակարգում կիրառել ԱՄՆ-ի փորձը։
  ԱՄՆ-ի դատական համակարգը (State Unified Court System)` 94ԿԱՌԱՎԱՐՈՒՄ «էլեկտրոնային արդարադատություն», իր մեջ ներառում է դատարանների հասանելիությունը, դատական գործերի վերաբերյալ տեղեկատվության ստացումը, փաստաթղթերի որոնումը, դրանց փոխանցումը եւ ստացումը դատարանից դուրս եւ դրա սահմաններում, գործի կողմերի, փաստաթղթի պահպանման վերաբերյալ եւ դատավարության հետ կապված այլ տեղեկատվության ստացումը [1]։
 ԱՄՆ-ի դատական համակարգում գործում է նաեւ «Գործերի կառավարման/Գործերի էլեկտրոնային արխիվ» Management/Electronic Case Files (CM/ECF) եւ «Դատական նյութերին բաց էլեկտրոնային հասանելիության» (Public Access to Court Electronic Records (PACER)) համակարգերը [2]։
  CM/ECF համակարգը իրականացնում է հետեւյալ գործառույթները` գործերի կառավարում (СМ) եւ գործերի էլեկտրոնային արխիվացում (ECF)։
  Այս երկու ենթահամակարգերը ձեւավորում են ինտեգրացված համակարգ, որն էլ իր հերթին լրացվում է «Դատավարական էլեկտրոնային տվյալների նկատմամբ բաց հասանելիության» տեխնոլոգիայով, որը թույլ է տալիս օգտագործողներին հասանելիություն ձեռք բերել էլեկտրոնային տվյալների նկատմամբ` CM/ECF համակարգի օգտագործմամբ [3], որի միջոցով հեշտ է որոնել եւ գտնել նախադեպային դատական որոշումներ եւ համապատասխան վճիռներ՝ կախված այս կամ այն իրավական նորմի կամ օրենքի, օրենսգրքի դրույթների կիրառման նկատմամբ եւ համապատասխան մեկնաբանությամբ։
 Ընդհանուր առմամբ CM/ECF, PACER համակարգերի ներդրումը եւ կիրառումը հենվում է փուլայնության, հասանելիության (ցանկացած շահագրգիռ անձի (ոչ թե միայն դատարանի կամ փաստաբանի) ազատ հասանելիությունը համակարգին, ինչպես նաեւ տեխնոլոգիաների կիրառման պարզությունը), նույնականացման (էլեկտրոնային եւ թղթային կրիչների վրա գտնվող փաստաթղթերը պետք է միանման լինեն), հաշվառման (բոլոր հանգամանքների փաստագրում, որոնք կապված են համակարգի միջոցով փոխանցվող տեղեկատվության հետ), էլեկտրոնային փաստաթղթաշրջանառության ներքին համակարգերի հետ համակցման եւ այլ սկզբունքների վրա։
 Եվրոպական երկրների մեծամասնությունում արդարադատության համակարգում տեղեկատվական եւ հեռահաղորդակցման տեխնոլոգիաների կիրառումն ուղղված է իրավական տեղեկատվության օ95ԿԱՌԱՎԱՐՈՒՄ պերատիվ ստացման եւ դրա մշակման գծով դատարաններին օգնության տրամադրմանը, օրենքներին, դատական որոշումներին ազատ հասանելիության միջոցով գիտական հետազոտությունների իրականացմանը։
 Այսպես` ՀՀ էլեկտրոնային դատական համակարգում առաջարկվում է ներդնել Իռլանդիայում լայն տարածում ստացած Իրավունքի գծով էլեկտրոնային ղեկավարումը (Electronic Benchbook) [4]։
 2001թ.-ից սկսած Իռլանդիայի Գերագույն դատարանի որոշումները գտնվում էին էլեկտրոնային կրիչների վրա եւ հասանելի էին նաեւ պաշտոնական կայքում [5]։
  Ներկայումս Իռլանդիայի տարածաշրջանային դատարաններում գործում է դատական հայցերի ներկայացման ինտերակտիվ համակարգ, վարվում է դատական որոշումների միասնական տվյալների բազա [6]։
  Առաջարկվում է նաեւ` x ստեղծել ՀՀ դատական համակարգի էլեկտրոնային կառավարման գործառույթ «eLis» էլեկտրոնային իրավական գրադարան, որի միջոցով ՀՀ դատական դեպարտամենտը կապահովի երկրի բոլոր դատական հաստատությունների իրավական տվյալների, ակտերի ազատ հասանելիություն [7], x իրականացնել Phenix նախագիծը, որը թույլ է տալիս դատարաններին, դատական իշխանության այլ ինստիտուտներին, իրավական հարաբերությունների սուբյեկտներին, ինչպես նաեւ արդարադատության խորհրդին իրականացնել փաստաթղթերի էլեկտրոնային փոխանակում կամ հարաբերվել միմյանց հետ համացանցային տեխնոլոգիաների միջոցով [8]։
 Հատկանշական է 2009-2013թթ. Եվրոպական «Էլեկտրոնային արդարադատության» գործողությունների ծրագիրը (Council/2009/С75/01), որն ուղղված էր Եվրոպական միության անդամ-երկրների միասնական դատական պորտալի ստեղծմանը [9]։
 Թուրքիայի դատական համակարգում տեղեկատվական տեխնոլոգիաների ներդրման ոլորտում առավել կարեւոր է համարվում UYAP (ազգային դատական համակարգի ցանց) նախագիծը, որի նպատակն է դատական համակարգի աշխատանքների արագացումը։
  Այս նախագծով ստեղծվել է համակարգչային ցանց, որի մեջ ընդգրկվել են բարձրագույն դատական մարմինները, Արդարադատության նախարարության կենտրոնական գրասենյակը, դատական բոլոր ատյաննե96ԿԱՌԱՎԱՐՈՒՄ րը, դատախազությունները, դատական բժշկության հաստատությունները, ազատազրկման հաստատությունները, գործադիր ստորաբաժանումները [10]։
  Համեմատական ուսումնասիրության արդյունքում պարզվում է, որ ՀՀ դատական էլեկտրոնային համակարգը խիստ զիջում է Թուրքիայի վերոգրյալ ցանցի հնարավորություններին։
 Մեր կարծիքով, նպատակահարմար է Եվրասիական տնտեսական միության կոնտեքստում ստեղծել միասնական իրավական պորտալ՝ համապատասխան ազգային ինստիտուտների տվյալների, նրանց որոշումների տեղեկատվական բազայի հիման վրա՝ հետագայում նպատակ ունենալով միասնական եվրոպական իրավական պորտալի ռեսուրսներին միանալը։
  Այդ ռեսուրսները կիրառվում են մի քանի ոլորտներում։
  Այսպես, «էլեկտրոնային արդարադատության» համակարգը լայնորեն կիրառվում է Մարդու իրավունքների Եվրոպական դատարանի (այսուհետ՝ ՄԻԵԴ) պրակտիկայում, որը կոչված է ապահովել 1950թ. ընդունված Մարդու իրավունքների եւ հիմնական ազատությունների մասին Եվրոպական կոնվենցիայի նորմերի խստագույնս պահպանումը եւ իրականացումը [11]։
 ՄԻԵԴ-ը իրականացնում է հասարակական դատական լսումների ինտերակտիվ հեռարձակում, որը թույլ է տալիս բոլոր ցանկացողներին անմիջականորեն ծանոթանալ եւ մասնակցել ՄԻԵԴ-ի աշխատանքներին։
 Արդարադատության իրականացման ոլորտում էլեկտրոնային կառավարման ինտենսիվ ներդրման, դատական համակարգի կատարելագործման ոլորտում Եվրոպական տարածաշրջանի պետությունների առաջադեմ փորձի կիրառումը անհրաժեշտ է եւ արդիական ՀՀ-ի համար, քանի որ բարձրացնում է արդարադատության հասանելիությունը եւ դրա որակը, որն, իր հերթին, ՀՀ-ի համար հիմնարար խնդիրներից մեկի` պետությունը բնակչության շահերին ծառայեցնելու օպտիմալ լուծումն է։
 Տեղեկատվական իրավունքի աղբյուրների հիմքը տեղեկատվական օրենսդրության նորմատիվ իրավական ակտերն են։
  Նորմատիվ իրավական ակտերի նախապատրաստման եւ ընդունման ընթացքում առանձնահատուկ մեծ դեր ունի անհրաժեշտ նորմատիվ իրավական տեղեկատվության ստացումը։
  Նորմատիվ իրավական տեղեկատվու97ԿԱՌԱՎԱՐՈՒՄ թյան կրողներն են իրավական եւ օրենսդրական ինստիտուտները, պետական կառավարման բոլոր մարմինները [12]։
 Ինչպես արդեն նշել ենք, Հայաստանյան դատաիրավական համակարգում արդեն իսկ գործում են www.court.am, www.concourt.am եւ www.datalex.am պորտալները։
  Համակարգերը, չնայած նրան, որ մեծ ծավալի տեղեկատվություն են մատուցում առցանց ռեժիմով, սակայն բազմաթիվ բացթողումներ ունեն՝ ներկայացվող տեղեկատվությունը լիարժեք չէ, հիմնականում հասանելի չէ այլ լեզուներով, կան կարեւորագույն համակարգեր, որոնք նշված են, սակայն չեն գործում։
 Աշխարհում սահմանադրական վերահսկողության մարմինների էլեկտրոնային ռեսուրսների 57 վեբ-կայքերի վիրտուալ ինտելեկտուալ կապիտալի ինդեքսի (QI Arcaler Scorecard) համեմատական ցուցանիշների աղյուսակում Հայաստանը 2018 թվականին զբաղեցրել է 22րդ հորիզոնականը, այն դեպքում, երբ 2015-2016թթ. Նրա վարկանիշը տատանվել է 15-17 հորիզոնականների միջեւ [13]։
  Նշենք, որ Հայաստանի ցուցանիշը (0,07) բավականին ցածր է միջին ցուցանիշից Հատկանշական է նաեւ այն, որ Հայաստանը նախկին Սովետ միության երկրների շարքում 4-րդն է, զիջելով Ռուսաստանի Դաշնությանը, Մոլդովային եւ Ուկրաինային [14]։
 Դատական համակարգում գործող www.datalex.am տեղեկատվական կայքի նպատակն է տեղեկատվություն տրամադրել շահագրգիռ կողմերին։
 www.datalex.am-ը էլեկտրոնային համակարգ է, որը դատական համակարգում գործողություններ իրականացնելու բազմաթիվ գործիքներ է ներառում եւ ծավալուն տեղեկատվական բազայի կրող է։
 Այս համակարգում պարզ ինտերֆեյսի եւ որոնողական համակարգի միջոցով հնարավոր է իրականացնել դատական գործերի որոնում, ծանոթացում, տվյալ դատական գործի հետ կապված լիարժեք տեղեկատվության ստացում, ինչպես նաեւ ծանոթանալ դատական նիստերի ժամանակացույցներին, ՀՀ օրենքներին, ՄԻԵԴ գործերին եւ այլն։
 www.datalex.am համակարգը ունի նաեւ շատ կարեւոր գործիքներ, այդ թվում` Վճռաբեկ դատարանի նախադեպային որոշումների շտեմարան, որտեղ անհրաժեշտ տեղեկատվության ստացումը շատ դյուրին է առկա պարզ եւ ընդլայնված որոնման համակարգերի միջոցով։
 98ԿԱՌԱՎԱՐՈՒՄ Հաջորդ կարեւոր գործիքը նմանատիպ գործերի որոնումն է, որը իրենից ներկայացնում է որոշակի գործոններով իրար նման դատական գործերի ընթացքի եւ դատական որոշումների մասին տեղեկատվության որոնման հնարավորություն։
 Համակարգում բազմաթիվ հարմարավետ, պարզ եւ ընդլայնված որոնողական համակարգերի հետ մեկտեղ կա նաեւ այսպես կոչված «Խելացի որոնում» գործիքը, որը մուտքագրված տեքստի հիման վրա ավտոմատ եղանակով անալիզի միջոցով իրականացնում է «խելացի» որոնում, ինչը www.datalex.am-ի առավել ժամանակակից գործիքներից է։
 Ժամանակակից գործիքներից է նաեւ Ինֆոգրաֆիկան, որն իրենից ներկայացնում է դատական համակարգի վերաբերյալ որոշակի վերլուծական նյութերի ներկայացում` գրաֆիկական պատկերների միջոցով։
 www.datalex.am-ում հնարավոր է նաեւ էլեկտրոնային եղանակով դիմումներ ուղարկել, սակայն այս համակարգը դեռ գտնվում է թեսթավորման փուլում։
  Առկա է նաեւ էլեկտրոնային հայցադիմումների համակարգ, օգտակար հղուներ եւ այլն։
 www.datalex.am կայք-էջը մշակվել է «Դատաիրավական բարեփոխումներ» ծրագրի շրջանակներում, որի համար միայն Համաշխարհային բանկի կողմից հատկացվել է 1 230 000 ԱՄՆ դոլար [15], սակայն երկար տարիներ այս հանրային տեղեկատվական համակարգում առկա բաժինների մեծ մասը կամ չեն գործել կամ գործել են մասնակի։
  Չնայած վերջին մի քանի տարիների ընթացքում համակարգում բազմաթիվ դրական փոփոխություններ են իրականացվել, սակայն դեռեւս կան բաժիններ որոնք դեռ ամբողջությամբ չեն կիրառվում կամ ինչպես նշել ենք թեսթավորման փուլում են։
 2010թ. Փորձառու իրավաբանների եւ ծրագրավորողների համատեղ աշխատանքի արդյունքում ստեղծվեց armlaw.am պորտալը [16], որը նպատակ ուներ ապահովել օրինական ուժի մեջ մտած դատական ակտերի հասանելիությունը բոլոր շահագրգիռ կողմերի համար։
 Համակարգը հնարավորություն է ընձեռում որոնել եւ գտնել որոշակի հարցերի վերաբերյալ դատարանի մեկնաբանությունը, ինչպես նաեւ այդ մեկնաբանության համար հիմք հանդիսացած փաստերը։
 99ԿԱՌԱՎԱՐՈՒՄ Համակարգում մշակվել եւ ներդրվել է Հայաստանում նախադեպը չունեցող դատական ակտերի հնգաստիճան ամենամեծ առարկայական դասակարգիչը, որը հնարավորություն է տալիս առանց մեծ ջանքեր գործադրելու գտնել հետաքրքրող ոլորտը եւ կատարել որոնում հենց այդ ոլորտում` ըստ դատական ակտում առկա եւ տվյալ ոլորտին վերաբերող պատճառաբանությունների։
 Հարկ է նշել, որ էլեկտրոնային կառավարումը դատաիրավական համակարգում չի կարող համարվել լիարժեք այդ համակարգի աշխատողներին համակարգիչներով զինելով եւ վեբ-կայքեր մշակելով։
  Դա թույլ է տալիս միայն ավտոմատացնել ադմինիստրատիվ՝ վարչարարական գործունեության մի մասը։
  Էլեկտրոնային կառավարման ներդրումը տվյալ պետական համակարգի վերափոխումն է, որը պահանջում է ռազմավարություն, պլանավորում, քաղաքական կամք, անհրաժեշտ ռեսուրսներ եւ արհեստավարժ մասնագետներ։
 «Էլեկտրոնային արդարադատություն» հայեցակարգը պետք է ներառի մի քանի բաղադրիչներ, մասնավորապես՝ y «Էլեկտրոնային գործի» վարում։
  «Էլեկտրոնային արդարադատության» տեխնոլոգիաների գործարկման պարտադիր պայման է հանդիսանում գործերի վարումը ինչպես ավանդական թղթային տարբերակով, այնպես էլ էլեկտրոնային տարբերակով (գործին վերաբերող բոլոր փաստաթղթերը սքանավորվում են, թվայնացվում եւ ներառվում բազայում)։
  Այս դեպքում անհրաժեշտություն չի առաջանում պահանջել գործեր ստորադաս դատարաններից, ինչպես նաեւ դրամական միջոցներ ծախսել նյութերի կրկնօրինակման համար։
  Բացի դրանից՝ գործին վերաբերող նյութերի պահպանումը էլեկտրոնային տարբերակով նպաստում է դրանց առավել վստահելի պահպանմանը։
  Սակայն հիմնական խնդրահարույց է անօրինական ճանապարհով տեղեկատվության արտահոսքի հարցը։
  Միաժամանակ որոշակի ծախսեր է պետք կատարել ինչպես արխիվներում, այնպես էլ նոր սկսվող գործերի սքանավորման եւ թվայնացման համար։
 Համացանցի միջոցով դիմումների եւ բողոքների ներկայացումը դատարանում կրճատում է դատարանին դիմելու ժամկետները եւ դրանց համար կատարվող ծախսերը։
  Սակայն այս դեպքում ի հայտ են գալիս փաստաթղթերի եւ ստորագրությունների իսկության ապա100ԿԱՌԱՎԱՐՈՒՄ ցուցման խնդիրներ, որոնք կարող են լուծվել էլեկտրոնային ստորագրության գործիքի կիրառման միջոցով։
 y Գործերի դատական վարույթների գործընթացների փաստագրում դատարանի սրահում տեղադրված թվային տեսախցիկների եւ խոսափողների միջոցով։
  Այդ կերպ դատավարության գործընթացում տեղի ունեցող ամեն ինչ տեսագրվում է։
  Հատուկ ավտոմատացված սարքավորումների ներդրման դեպքում տեսագրման արդյունքների կեղծումները գործնականում դառնում են անհնար։
  Տեսաձայնագրող տեխնոլոգիաների կիրառումը լուծում է ոչ միայն դրանց կիրառմամբ դատական գործընթացների անցկացումը, այլ նաեւ հնարավոր է դառնում խորհրդատվությունների, ժողովների, սեմինարների անցկացումը մեկ կամ մի քանի դատարանների դատավորների եւ դատական համակարգի աշխատողների միջեւ։
  Այս համակարգը կարեւոր է նաեւ ներկաների պաշտպանության ծրագրում ընդգրկված դատական նիստի մասնակիցների վկայություն տալու հարցում եւ այլն։
  ՀՀ դատական պրակտիկայում վերոգրյալ համակարգերը կիրառվում են մասնակի. չեն օգտագործվում ՀՀ վճռաբեկ դատարանում, արդարադատության խորհրդում։
 Եթե գործի վերաբերյալ ամբողջ տեղեկատվությունը դառնա հասանելի բոլորի համար, ապա որոշ դեպքերում կարող են ոտնահարվել մարդկանց անձնական տվյալների գաղտնության պահպանման իրավունքը, կարող է հրապարակվել տնտեսվարող սուբյեկտի առեւտրային գաղտնիքը կամ վարկաբեկվել նրա գործնական հեղինակությունը։
  Այդուհանդերձ, այդպիսի նյութերի գաղտնիությունը կարող է երաշխավորվել, օրինակ, տեղեկատվության պաշտպանության ծածկագրման միջոցների օգնությամբ (էլեկտրոնային թվային ստորագրությունը, օգտագործողների բանալիների բացումը, փակումը) կամ անձնական տեղեկատվության «ապահրապարակայնացման» միջոցով։
 Էլեկտրոնային դատարան եւ արդարադատություն համակարգերը կհեշտացնեն նաեւ գործի նյութերին ուսանողների եւ գիտական աշխատողների հասանելիության խնդիրը, ինչը բարենպաստ ազդեցություն կունենա նաեւ արդարադատության համակարգի կադրերի պատրաստման եւ վերապատրաստման համար։
 y Դատական նիստի վարումը առանց կողմերի ներկայացման։
  Սա, միանշանակ, ամենաառաջադեմ, սակայն «էլեկտրոնային 101ԿԱՌԱՎԱՐՈՒՄ արդարադատության» տեխնոլոգիաների ներդրման առավել դժվար իրականացվող փուլն է, որը պահանջում է ինչպես անձնակազմի, այնպես էլ դատավարության կողմերի նշանակալի արհեստավարժություն եւ տեխնոլոգիական նյութական բազա։
  Անժխտելի առավելություն է հանդիսանում դատավարությունների վրա ազդեցության հնարավորության բացակայությունը, ինչպես նաեւ միջոցների եւ ժամանակի խնայողությունը։
 Արդարադատության եւ դատական համակարգի թափանցիկության եւ հրապարակայնության բարձր մակարդակի ձեռքբերումը ՀՀ դատական բարեփոխումների հաջող զարգացման կարեւոր պայմանն ու կոռուպցիոն ռիսկերի նվազեցման գործիքն է։
  Տեղեկատվության լիարժեք եւ ժամանակին տրամադրումը հնարավորություն է տալիս հասնել դատական գործունեության որակի բարձրացմանը, բնակչության հետ կապերի ամրացմանը, ինչն էլ նպաստում է վերջինիս դատական իշխանության հանդեպ վստահության վերականգնմանը եւ բարձրացմանը։
 Դատարանների եւ դատավորների, ինչպես նաեւ դատարանների նախագահների գործունեության մասին տեղեկատվության հասանելիության հիմնական սկզբունքները պետք է լինեն՝ y դատարանների մասին տեղեկատվության թափանցիկությունը եւ հասանելիությունը՝ բացառությամբ ՀՀ օրենսդրությամբ նախատեսված դեպքերի, y դատարանների գործունեության մասին տեղեկատվության հուսալիության ապահովումը եւ ժամանակին տրամադրումը, y դատարանների գործունեության մասին տեղեկատվության որոնման, ստացման, փոխանցման եւ տարածման ազատության ապահովումը, y դատարանների գործունեության մասին տեղեկատվության տրամադրման ընթացքում դատական գործընթացի մասնակիցների անձնական կյանքի անձեռնմխելիության, անձնական եւ ընտանեկան գաղտնիքի, պատվի եւ գործարար հեղինակության, ընկերության գործարար համբավի պաշտպանության, ինչպես նաեւ իրավունքների եւ օրինական պահանջների պահպանումը, 102ԿԱՌԱՎԱՐՈՒՄ y դատարանների գործունեության մասին տեղեկատվության տրամադրման ընթացքում արդարադատության իրականացմանը չմիջամտելը։
 Այս սկզբունքների հիման վրա առաջարկվում է մշակել «ՀՀ դատական համակարգի տեղեկատվության հասանելիության մասին» ՀՀ օրենքի նախագիծ, որը կնախատեսի դատական համակարգի եւ դատարանների, դատական ծառայողների, աշխատողների, ինչպես նաեւ դատավորների, աշխատանքի ժամանակի եւ կարգի վերաբերյալ լիարժեք տեղեկատվության ապահովում, դատարանում հայտարարությունների ու գործերի, այդ թվում՝ դրանց քննարկման տեղի եւ ժամանակի, հետաձգման ու կասեցման, դատական ակտերի (որոշումների, դատավճիռների եւ այլնի) ընդհանուր հասանելիության համակարգի ստեղծման մասին հիմնական տեղեկությունների տրամադրումը։
 Հասարակությունը պետք է տեղեկատվություն ստանա ոչ միայն դատարանների գործունեության, այլ նաեւ դատավորների ընտրության եւ նշանակման մասին։
 Անխոս ՀՀ դատական համակարգում էլեկտրոնային կառավարման ներդրումը զգալիորեն կմեծացնի հասարակության հասանելիությունը արդարադատության համակարգին, կբարելավի դրա որակը, միաժամանակ կկրճատի գործերի վարման ժամկետները, դատական եւ այլ գործընթացների բոլոր մասնակիցների, լրատվամիջոցների ու հասարակության մյուս անդամների համար կապահովի տեղեկատվության ստացման մեծ արագություն։
  Միայն այս դեպքում հնարավոր է արձանագրել, որ Հայաստանի Հանրապետությունն իրավական պետություն է։
 ։
