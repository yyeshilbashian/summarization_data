Երեխայի անձի ձևավորումն առաջին հերթին տեղի է ունենում ընտանիքում,  և  ընտանեկան  մթնոլորտը,  հարաբերությունները,  դաստիարակությունըվճռորոշ ազդեցություն են ունենում երեխայի ներդաշնակ զարգացման և հոգեկան առողջության վրա։
Ընտանիքում  ձևավորվում  են  երեխայի  բնավորությունը,  ինքնագիտակցությունը, ինքնագնահատականը, բարոյական պատկերացումները, սոցիալական դիրքորոշումները, երեխան յուրացնում է վարքի կանոնները, տեղի է ունենում անձի սոցիալականացում։
Վերջին ժամանակներում ընտանեկան հարաբերություններն էական փոփոխությունների են ենթարկվել։
 Ավելացել է բջջային` ամուսիններից և երեխաներից  կազմված  ընտանիքների  թիվը։
  Փոխվել  են  ընտանիքում  ամուսիններիֆունկցիաները, նրանց արժեհամակարգը, վերաբերմունքը երեխաների նկատմամբ, դաստիարակության մեթոդները։
Շատ կարևոր է ուսումնասիրել ընտանեկան հարաբերություններում տեղի  ունեցող  տեղաշարժերը,  ընտանեկան  կոնֆլիկտների  առաջացման  պատճառները և դրանց ազդեցությունը երեխայի անձի ներդաշնակ ձևավորման վրա։
Գոյություն ունի §կոնֆլիկտ¦ հասկացության մի քանի սահմանում։
 Բ. Մ. Ռեբուսը կոնֆլիկտը բնութագրում է որպես §մարդկանց գիտակցության մեջ միմյանց հանդեպ հակադարձ ուղղված և անհամատեղելի միտումներիբախում` կապված բացասական սուր հուզական ապրումների հետ»[4,էջ 45]։
Ըստ Ա. Վ. Սերգեյչուկի` §կոնֆլիկտը անհատների անհամատեղելի նպատակների,  հետաքրքրությունների,  դիրքորոշումների,  կարծիքների,  հայացքների բախում է»[5, էջ 212]։
   Ի տարբերություն Ռեբուսի և Սերգեյչուկի` Ա.Մ.Ստոլյարենկոն կոնֆլիկտը բնութագրում է ոչ թե որպես բախում, այլ հակասություն. §Կոնֆլիկտը երկուև ավելի մարդկանց (խմբերի) միջև սուր և դժվար լուծվող հակասություն է, որըբնութագրվում է հակամարտությամբ, հակասող կողմերի կողմից ուժեղ միջոցների փոխադարձ կիրառմամբ` հակառակ կողմին հաղթելու նպատակով»[6, էջ294]։
Ըստ վիճակագրական տվյալների ընտանեկան կոնֆլիկտների հիմնականպատճառը  հաղորդակցման  կուլտուրայի,  փոխադարձ  վստահության,  քաղաքավարության,  ուշադրության,  բարյացակամության,  նրբազգացության  բացակայությունն է։
Իրականում  կոնֆլիկտների  պատճառ  կարող  են  հանդիսանալ  հոգեբանական  անհամատեղելիությունը,  սեռական  խնդիրները,  միմյանց  մտադրությունները  չհասկանալը,  վարքի  սխալ  մեկնաբանությունները,  բարոյականության վերաբերյալ տարբեր մոտեցումները, պարտքի և պատասխանատվությանզգացումի բացակայությունը և այլն։
Ընտանիքն ամուր է այն ժամանակ, երբ զույգերի միջև ստեղծված են բարիդրացիական  հարաբերություններ,  երբ  ազատ  քննարկվում  են  տարբեր  թեմաներ,  երբ  ամուսիններն  ունեն  ընդհանուր  հետաքրքրություններ,  ընդունակ  ենապրումակցման, զիջող են և, ամենակարևորը, երբ ընտանիքի հիմքում սերն է։
Կարևորելով ընտանիքի և ընտանեկան հարաբերությունների դերը երեխայի անձի ներդաշնակ ձևավորման վրա` մենք, հարցաթերթային հարցման միջոցով, որին մասնակցել է ընդլայնված և բջջային ընտանիքների 40 ամուսնականզույգ, բացահայտեցինք կոնֆլիկտների առաջացման հաճախականությունը։
Հարցաթերթային հարցման արդյունքում ստացանք հետևյալ պատկերը.Դիագրամ 1Կոնֆլիկտների առաջացման հաճախականությունն ընդլայնված և բջջայինընտանիքներումՓաստորեն ընդլայնված ընտանիքներում կոնֆլիկտներն ավելի հաճախեն ծագում, քան բջջային ընտանիքներում։
Ընդլայնված  է  այն  ընտանիքը,  որտեղ  բացի  ամուսիններից  և  նրանց  երեխաներից կան նաև այլ ազգականներ։
 [1]Ստորև  ներկայացված  են  ուսումնասիրության  արդյունքում  բացահայտված  ընտանեկան  կոնֆլիկտների  տեսակներն ու  դրանց  հիմնական պատճառները։
1.  Կոնֆլիկտ ամուսնական զույգի միջև։
 Կին-տղամարդ հարաբերություններում կոնֆլիկտի պատճառ կարող են լինել հոգեբանական անհամատեղելիությունը,  զույգերից  մեկի  §ծանր¦  բնավորությունը,  սեռական  անբավարարվածությունը,  դավաճանությունը,  աշխարհընկալման  և  արժեհամակարգի  անհամապատասխանությունը,  կնոջ  անկարողությունը՝  լուծելու  կենցաղային  հարցերը, ֆինանսական խնդիրները և այլև։
Կոնֆլիկտը կարող է պայմանավորված լինել նաև ընտանեկան հարաբերությունների ճգնաժամով։
 Առաջին ճգնաժամն ի հայտ է գալիս ամուսնության 1-ինտարում,  հատկապես  երբ  ընտանիքում  երեխա  է  ծնվում,  երկրորդը`  ամուսնության 3-7-րդ տարում, երրորդը` 17-25-րդ տարում։
   Ամուսնական  կոնֆլիկտները  հաճախ  առաջանում  են  զույգերի  ֆիզիկական և հոգեբանական անհամատեղելիության պատճառով։
 Հոգեբանական համատեղելիությունը  պայմանավորված  է  ամուսինների  խառնվածքի  տիպով  ևբնավորության գծերով։
 Որքան ամուսինները նման են իրար բնավորությամբ ևխառնվածքով, այնքան ավելի շատ են նյարդայնացնում և հոգնեցնում միմյանց։
Ներդաշնակ զույգ կարող են լինել օրինակ սանգվինիկ ամուսինն ու մելանխոլիկկինը։
Ֆիզիկական համատեղելիությունը պայմանավորված է կնոջ և տղամարդու  օրգանիզմի  կառուցվածքով,  սեռական  օրգանների  առանձնահատկություններով,  որոնք  էական  նշանակություն  ունեն  սեռական  կյանքում։
  Արդենապացուցված է, որ սեռական անբավարարվածությունը, ինտիմ կյանքում առկախնդիրներն առաջացնում են սառնություն ու անտարբերություն կին-տղամարդհարաբերություններում։
Ընտանիք կազմելիս հարկավոր է հաշվի առնել նաև այն, որ տղամարդկանց  օրգանիզմի  վերջնական  ձևավորումը  տեղի  է  ունենում  25  տարեկանում,իսկ կանանց օրգանիզմի վերջնական ձևավորումը` 18-20 տարեկանում։
 Բացիայդ,  տղամարդկանց  սեռական  հակումն  ավելի  երկար  է  պահպանվում,  քանկանանց։
 Ուստի, կենսաբանական տեսանկյունից ցանկալի է, որ զույգ կազմելիստղամարդը  լինի  տարիքով  ավելի  մեծ,  որպեսզի  սեռական  կյանքում  լինիներդաշնակություն [2, էջ224] (տե՛ս աղյուսակ 1)։
Կնոջ և տղամարդու սեռական ներդաշնակության տարիքային Աղյուսակ 1.ՍեռԿինՏղամարդհարաբերակցումըՏարիքԱմուսնական  կոնֆլիկտների  առաջացման  մյուս  հաճախակի  հանդիպողպատճառը տղամարդու` որպես լոկ ֆինանսի աղբյուր դիտարկվելն է։
 Այն միտքը, որ ընտանիքի անդամները ֆինանսապես տղամարդուց կախվածության մեջեն, սկսում է ճնշել և բացասաբար անդրադառնալ նրա հոգեկանի վրա։
 Արդյունքում թուլանում է նրա կապը նախ՝  կնոջ, ապա` երեխաների հետ։
Գոյություն ունեն նաև այնպիսի ընտանիքներ, որտեղ բավականին բարձր էկոնֆլիկտայնության աստիճանը, խաթարված է ընտանիքի անդորրը, միջանձնային հարաբերություններում առկա է լարվածություն։
 Դրանք են. o  նևրոտիկ ընտանիքներ, որտեղ զույգի մոտ նկատվում են տագնապայնությանբարձր մակարդակ, քնի խանգարում, ագրեսիվություն,o  ճգնաժամային ընտանիքներ, որտեղ ամուսինները թշնամաբար են տրամադրված միմյանց նկատմամբ, հաշվի չեն առնում միմյանց հետաքրքրությունները, հակված չեն փոխզիջման, o  պրոբլեմային  ընտանիքներ,  որտեղ  առկա  խնդիրների,  կյանքի  ծանր  պայմանների արդյունքում ընտանիքը հայտնվում է անկայուն վիճակում։
 Մշտական  վեճերը,  կոնֆլիկտները  միանշանակ  ազդում  են  ինչպես  ամուսնականզույգի, այնպես էլ երեխայի հոգեկան առողջության վրա[3]։
Ծնողների միջև ծագած կոնֆլիկտի արդյունքում երեխան կարող է ունենալմեղքի զգացում՝  կարծելով, որ ինքն է հանդիսացել կոնֆլիկտի պատճառ։
 Որոշդեպքերում էլ երեխայի մեջ կարող է առաջանալ վախի զգացում։
 Սա նկատվումէ հատկապես այն ժամանակ, երբ երեխան ականատես է լինում ծնողների վեճինկամ բռնության տեսարանների։
 Այսպիսի երեխաներն ապրում են մեղքի, վախիզգացումով, լինում մեկուսացված ու անհանգիստ, նաև կարող են ունենալ նյարդային, հոգեսոմատիկ և այլ հիվանդություններ։
Հարկ  է  նշել, որ  որոշ  երեխաների  համար էլ  կոնֆլիկտը  դառնում  է  սովորական մի երևույթ։
 Հետագայում` հասուն տարիքում, նրանք այդ նույն անտարբերությունը  դրսևորում  են  շրջապատող  մարդկանց,  երևույթների  նկատմամբ,դառնում են սառնասիրտ, ունենում ապրումակցման ցածր մակարդակ։
 Այս երեխաների ծնողները, տարված լինելով հարաբերություններ պարզելով, չեն նկատում, որ իրենց երեխան ձեռք է բերում բնավորության բացասական գծեր, կատարում անընդունելի արարքներ, դրսևորում հակասոցիալական վարքագիծ։
2.  Կոնֆլիկտ  ծնող–երեխա  հարաբերություններում։
  Ընտանիքում  ծնողըկարող է կոնֆլիկտներ ունենալ տարբեր տարիքի երեխաների հետ։
 Պատճառըծնողի` երեխայի տարիքային և հոգեբանական առանձնահատկությունները չգիտակցելն  է,  դաստիարակության  ձևերին  չտիրապետելը,  երեխայի  մտադրությունները չհասկանալը, նրան մշտապես փոքր և անկարող մարդ համարելը։
 Միտարիքային փուլից մյուսին անցումն ուղեկցվում է ճգնաժամով, որը միշտ չէ, որսահուն է ընթանում։
 Ճգնաժամը կարող է լարվածություն առաջացնել հարաբերություններում` հատկապես երեք տարեկանում և դեռահասության տարիքում։
Երեք  տարեկանի  ճգնաժամի  պատճառը  գոյություն  ունեցող  հակասությունն  էերեխայի  պահանջմունքների  և  դրանց  բավարարման  միջև։
  Երեխաներն  այսշրջանում  դառնում  են  կամակոր,  համառ, ամեն  ինչ  անում  են պահանջվածինհակառակ,  բացասական  վերաբերմունք  են  ցուցաբերում  մեծահասակներինկատմամբ, թեպետ պետք է նշել, որ երեխայի նեգատիվիզմը ոչ բոլորի նկատմամբ է դրսևորվում. այն խիստ ընտրողական բնույթ է կրում և ուղղված է մասնավորապես նրանց դեմ, ովքեր փորձում են ճնշել իր ազատությունը։
 Մեծահասակները պետք է իմանան, որ երեք տարեկանի ճգնաժամն անցողիկ երևույթ է ևվկայում է այն մասին, որ երեխան պատրաստվում է անցնել հաջորդ տարիքայինփուլ։
 Ծնողների տեղեկացվածությունը, նրանց հանդուրժողականությունը թույլչեն տալիս, որ ծնող-երեխա հարաբերություններում նվազի ջերմությունը, անջրպետ առաջանա։
Մեծ թվով կոնֆլիկտներ են առաջանում դեռահասության տարիքում, ինչըպայմանավորված  է  դեռահասների  հոգեբանական,  ֆիզիկական  և  սեռականկյանքում  տեղի  ունեցող  փոփոխություններով։
  Դեռահասությունն  ինքնին  համարվում է ճգնաժամային տարիք, և այս տարիքային փուլում առավել կարևորեն ընտանեկան ջերմ հարաբերությունները, փոխադարձ վստահությունը, հարգանքը, փոխըմբռնումը։
 Այս տարիքային փուլում հաճախ է առաջանում §հայրեր և որդիներ¦ խնդիրը։
 Մի դեպքում դեռահասն սկսում է համեմատել §իդեալական ծնողի¦ իր պատկերացումներն իրական ծնողների հետ և տեսնում է, որհսկայական  տարբերություն  կա  §իդեալական¦  և  §իրական¦  ծնողների  միջև։
Մյուս դեպքում դեռահասը, որի մոտ սկսվել է ֆիզիկական բուռն զարգացման ևսեռական  հասունացման  գործընթաց,  սկսում  է  իրեն  մեծ  համարել  և  բոլորիցպահանջել,  որ  իրեն  վերաբերվեն  ինչպես  մեծի։
  Բոլոր  դեռահասները,  առանցբացառության,  ունեն  այդ  ձգտումը։
  Այն  ծնողները,  ովքեր  շարունակում  ենդեռահասին  վերաբերվել  փոքր  երեխայի  նման,  ունենում  են  լուրջ  խնդիրներ։
Ծայրահեղ դեպքերում ծնող-երեխա լարված հարաբերությունները հանգեցնումեն նյարդայնության, ընկճախտի, բռնության դրսևորումների։
Ծնող-երեխա  հարաբերություններում  կոնֆլիկտներ  են  առաջանում  նաևսխալ  դաստիարակության  պատճառով։
  Ծնողը  միշտ  ձգտում  է  իր  երեխայինդարձնել  օրինակելի,  անթերի`  կիրառելով  խիստ  պատժամիջոցներ,  կոպիտվարվելով, քիչ խրախուսելով, երբեմն էլ դաժան վերաբերմունք դրսևորելով։
 Ոչտեղին պատիժը, ծնողի կոպտությունը, դաժանությունը երեխայի մեջ հանգեցնում են երկու ծայրահեղ դրսևորումների. առաջին դեպքում երեխան մեծանումէ չարացած, ագրեսիվ, երկրորդ դեպքում` անվստահ, բարդույթավորված։
Փոքր  տարիքում  երեխայի  ագրեսիվությունը  դրսևորվում  է  նրանում,  որերեխան սկսում է հանել տիկնիկի աչքերը, դիտավորյալ կոտրել խաղալիքները,պոկել ծաղիկները, քարով հարվածել բակի կատուներին և շներին։
 Գերադասումէ խաղալ §ագրեսիվ¦ խաղալիքներով` զենք, ատրճանակ, նետ ու աղեղ և այլն։
Այնուհետև երեխայի ագրեսիվ հակումները դրսևորվում են շրջապատող մարդկանց նկատմամբ։
 Երեխան ֆիզիկական ուժ է կիրառում իրենից թույլերի հանդեպ, փորձում ճնշել նրանց, նվաստացնել, ցավ պատճառել։
Բազմակի դիտարկումները ցույց են տվել, որ ավտորիտար ոճի ծնողներիերեխաները  մեծանում  են  ընկճված,  անվստահ,  ինքնամփոփ,  կաշկանդված,չշփվող։
 Նրանք ինքնավստահ և նախաձեռնող չեն, չեն կարողանում ինքնուրույնորոշումներ կայացնել, կազմակերպել սեփական կյանքն ու աշխատանքը։
3.  Կոնֆլիկտ երեխա-երեխա հարաբերություններում։
 Երեխա-երեխաներիհարաբերություններում  կոնֆլիկտի  պատճառները  մի  քանիսն  են։
  Առաջինպատճառը երեխայի հանդեպ ուշադրության պակասն է։
 Որպես կանոն՝ ընտանիքում երկրորդ երեխայի ծնունդն առաջնեկի մեջ առաջացնում է մերժված, անտեսված լինելու զգացողություն, ինչն էլ կարող է վերածվել ատելության ինչպեսծնողի, այնպես էլ քրոջ կամ եղբոր նկատմամբ։
 Երկրորդ երեխայի ծնվելուց հետոծնողներն առավել ուշադիր պետք է լինեն առաջնեկի նկատմամբ, նրա մեջ ձևավորեն դրական վերաբերմունք նորածնի նկատմամբ։
 Միայն ծնողից է կախվածերեխա-երեխա հարաբերությունների բնույթը։
Երեխա-երեխա հարաբերություններում կոնֆլիկտի առաջացման երկրորդպատճառը ծնողի կողմից երեխաների միջև սեռային խտրություն դնելն է։
 Հայկական ընտանիքներում §նորմալ¦ է տղա-աղջիկ երեխաներին բաժանել ծնողների միջև։
 Մայրերը սովորաբար սիրում են տղա երեխաներին` տալով նրանցարտոնություններ, իսկ հայրերը նմանատիպ վերաբերմունք են դրսևորում աղջիկների հանդեպ։
 Երեխան դեռևս վաղ տարիքից հասկանում և զգում է ծնողիվերաբերմունքն ու սկսում է հակակրանք զգալ եղբոր կամ քրոջ նկատմամբ։
Կոնֆլիկտ ընտանիքի այլ անդամների հետ։
 Եթե համեմատենք ընդլայնվածև  բջջային  ընտանիքները,  ապա  կտեսնենք,  որ  ընդլայնված  ընտանիքներումառաջանում են այնպիսի կոնֆլիկտներ, որոնք ուղղակի չեն կարող առաջանալբջջային ընտանիքներում։
Հայկական իրականությունում ընդունված ավանդույթ է, երբ տղան ամուսնանում և իր կնոջ հետ ապրում է հայրական ընտանիքում, որտեղ, բացի ծնողներից, ապրում են նաև եղբայրները, քույրերը և այլ հարազատներ։
 Որքան բազմանդամ  է  ընտանիքը,  այնքան  դժվար  է  ապահովել  բարիդրացիական  մթնոլորտ։
  Բազմաթիվ  ընտանիքների  ուսումնասիրությունները  ցույց  են  տվել,  որընդլայնված  ընտանիքներում  կոնֆլիկտը  հիմնականում  առաջանում  է  հարսների  և  սկեսուրների  միջև։
  Կոնֆլիկտների  պատճառ  կարող  են  հանդիսանալկենցաղային պայմանները, ֆինանսական խնդիրները, կրթվածության մակարդակի  տարբերությունները,  մայրական  խանդը,  հարսի  ինքնահաստատվելուձգտումը, երեխայի դաստիարակության հետ կապված տարբեր մոտեցումները,բնավորության և խառնվածքի անհամատեղելիությունը և այլն։
 Կոնֆլիկտներ ենառաջանում նաև ընտանիքի այլ անդամների միջև, երբ առաջ է գալիս նյութական բարեկեցության, ժառանգության հարցը։
Առաջին հայացքից թվում է, թե այս տեսակի կոնֆլիկտներն ազդեցությունչունեն երեխայի հոգեկան զարգացման վրա, սակայն, երբ երեխան ականատեսէ  լինում,  թե  ինչպես  են  ծնողները  վիճաբանում,  վիրավորում,  վարկաբեկումմեկը մյուսին, փոխվում է նաև նրա հոգեվիճակը։
 Կոնֆլիկտային իրադրությունըերեխային  դարձնում  է  սառնասիրտ,  չշփվող,  դաժան,  անուշադիր,  ագրեսիվ,կոպիտ կամ էլ անվստահ, ինքնամփոփ, ընկճված ու անտարբեր։
Ընդհանրացնելով կատարած աշխատանքը` մենք եկանք այն եզրակացության, որ ընտանիքի անառողջ մթնոլորտը, ամուսինների կոնֆլիկտային հարաբերությունները  միանշանակ  բացասական ազդեցություն  են  գործում երեխայիվրա։
 Երեխան, որը մշտապես գտնվում է լարված, սթրեսային վիճակում, ունենում  է  §ծանր¦  բնավորություն,  չի  կարողանում կապեր  հաստատել  հասակակիցների  և  մեծահասակների  հետ,  ունենում  է  ոչ  ադեկվատ,  ցածր  ինքնագնահատական։
Ցանկացած  ընտանիքում  վեճերն  ու  կոնֆլիկտներն  անխուսափելի  են,ուստի յուրաքանչյուր մեծահասակ  ամուսնական զույգ պետք է սթափ գիտակցի,որ  պատասխանատվություն  է  կրում  ձևավորելու  և  դաստիարակելու  առողջերեխա։
 Այդ պատճառով ընտանիքում պետք է.1.  կոնֆլիկտների  թիվը  հասցնել  նվազագույնի,  իսկ  առաջացման  դեպքումդրանց արագ լուծում տալ,2.  ընտանիքում ստեղծել խաղաղ, հանգիստ մթնոլորտ երեխայի ֆիզիկական ևհոգեկան զարգացման համար,3.  բարիդրացիական  հարաբերություններ  հաստատել  ինչպես  երեխայի,  այնպես էլ ընտանիքի բոլոր անդամների հետ`հիմնված սիրո և հարգանքի վրա։
Գ ր ա կ ա ն ո ւ թ յ ո ւ ն   1.  Սեդրակյան Ս.Ա. Ընտանիքի հոգեբանություն. Երևան։
 §Ուրարտու¦ համալս., 2010,456 էջ։
2.  Ильин Е.П. Дифференциальная психофизиология мужчины и женщины.  СПб.։
 Питер,3.  Лобан Н.А. Конфликтология ։
 УМК – Минск.։
 Изд-во МИУ, 2008.  471с. 4.  Ребус Б.М. Психологические основы управления школой. – Ставрополь.։
 СГПИ. 1990.5.  Сергейчук А.В. Социология управления. - СПб.։
 Бизнес-пресс, 2002.  240с.6.  Столяренко А.М. Общая и профессиональная психология. - М.։
 ЮНИТИ-ДАНА, 2003. Տեղեկություններ հեղինակի մասինՄիրզոյան Վանանե Խաչիկի – հոգ. գիտ. թեկնածու, ասիստենտ,ՎՊՄՀ, Email։
