Գոյություն ունեն մրցակցության եւ կազմակերպության ռազմավարության բազմաթիվ ուղիներ՝ արտադրական, ապրանքային, գնային եւ այլն։
  Սակայն ցանկացած ռազմավարության հիմքում ընկած է (կամ էլ պետք է ընկած լինի) մրցակցային առավելությունը։
  Ուստի ռազմավարական կառավարումը կարելի է սահմանել որպես մրցակցային առավելությունների կառավարման գործընթաց։
 Մրցակցային առավելություն ասելով կարելի է հասկանալ կազմակերպության դիրքը շուկայում, որը հնարավորություն է ընձեռում նրան հաղթահարել մրցակցային ուժերը եւ իր կողմը գրավել գնորդներին։
 Մրցակցային առավելությունը կազմակերպությանը հնարավորություն է տալիս ապահովել միջինից բարձր շահութաբերություն տվյալ ճյուղի այլ կազմակերպությունների նկատմամբ կամ էլ տվյալ շուկայի հատվածում (որը ապահովում է ռեսուրսների ավելի արդյունավետ օգտագործում) եւ գրավել հաստատուն դիրք շուկայում։
 Հայտնի է, որ կազմակերպության մրցակցային առավելությունը ճյուղում որոշվում է նաեւ նպատակային շուկայի ընդարձակությամբ։
 Այդ պատճառով կազմակերպության ընդհանուր ռազմավարության ընտրությունից առաջ անհրաժեշտ է որոշել մի շարք սահմանափակող գործոններ  1 . 1. արտադրանքի անվանացանկը, որոնք նա պետք է արտադրի, բացի դրանից նաեւ հավանական գնորդների տիպը, 2. արտադրանքի բաշխման նախատեսվող ուղիները, 3. տեղանքը, որտեղ նա պետք է վաճառի արտադրանքը եւ մի շարք հարակից ճյուղերը, որոնց հետ պատրաստվում է մրցակցել։
 Գործնական մենեջմենթ (Ուսումնական ձեռնարկ)։
  Հ.1-ին, Վ. Հ. Առաքելյան, Լ. Հ. Սիմոնյան, Ա. Ս. Թադեւոսյան, Ա. Գ. Շահոյան, Երեւան, «Ճարտարագետ» 2003։
 102ՏՆՏԵՍԱԳԻՏՈՒԹՅՈՒՆ Այս դեպքում կազմակերպությունը կարող է ընտրել զանգվածային շուկան կամ շուկայական առեւտրախորշը։
 Զուգակցելով նպատակային շուկաները հիմնական ռազմավարության հետ, կազմակերպություններն ընդլայնում են ռազմավարության ընտրության ոլորտը։
  Երբ ծախսերի նվազեցման եւ արտադրանքի շերտավորման ռազմավարությունները նպատակաուղղվում են մասսայական շուկա, ապա դրանք համապատասխանաբար անվանվում են առաջնություն ծախքերով եւ առաջնություն արտադրանքի շերտավորումով։
  Երբ այդ ռազմավարություններն ուղղված են դեպի շուկայական առեւտրախորշերը, անվանվում են կիզակետված։
  Կոնկրետ մրցակցային ռազմավարության ընտրությունը էապես կախված է ինչպես կազմակերպության ռազմավարական հզորությունից, այնպես էլ ռեսուրսների ընդլայնման հնարավորություններից։
  Ուստի կազմակերպության կողմից ընտրված ռազմավարության իրագործումը շատ դեպքում որոշվում է նրա ներքին միջավայրով։
 Ծախսերի գծով առավելության ռազմավարությունը կողմնորոշված է սպասարկելու ամբողջ շուկան ստանդարտացված ապրանքներով, շերտավորման ռազմավարությունը, հակառակ նախորդի, ուղղված է արտադրելու հատուկ արտադրանք, որը հանդիսանում է ստանդարտ արտադրանքի վերափոխություն։
  Այդպիսի արտադրանքը նախատեսված է այն սպառողների համար, որոնց չի բավարարում ստանդարտ արտադրանքը, եւ նրանք պատրաստ են վճարել արտադրանքի եզակիության համար։
 Արտադրանքի շերտավորումը (կամ այլ կերպ ասած՝ ապրանքի մեկուսացումը շուկայում) կազմակերպության հնարավորությունն է ապահովելու եզակիություն եւ ավելի բարձր արժեք ունեցող (համեմատած մրցակիցների) արտադրանք (որակի տեսանկյունից) գնորդների համար՝ դրա առաքման մեթոդների, հետվաճառքային սպասարկման հատուկ բնութագրերի առավելության պայմաններում։
  Այն ենթադրում է պարզ, հասկանալի սպառողական պահանջմունք եւ նախապատվություն է տալիս գնորդների առջեւ պարտավորությունների կատարմանը, սեփական կազմակերպության հնարավորությունների իմացությանը, մշտական նորամուծությունների իրականացմանը։
 Արտադրանքի շերտավորման ներուժային հիմք են հանդիսանում հետեւյալ գործոնները՝ գնորդի համար արտադրանքի արժեքի բարձ103ՏՆՏԵՍԱԳԻՏՈՒԹՅՈՒՆ րացումը, նրանց հոգեբանական բավարարվածությունը։
  Արտադրանքի շերտավորման ընթացքում նրա ինքնարժեքը բարձրանում է, սակայն ծախսերը այդ դեպքում ունեն երկրորդական նշանակություն, քանի որ դրանք փոխհատուցվում են, որպես կանոն, բարձր գներ սահմանելու հաշվին։
  Այդ պատճառով արտադրանքի շերտավորումը հնարավորություն է տալիս շեղվել գնային մրցակցությունից, «ցրվել» մրցակիցների հետ տարբեր շուկայական հատվածներ։
  Ուստի շերտավորման ռազմավարությունը հնարավորություն է ստեղծում շուկա բերել բազմազան ապրանքներ՝ առաջադրելով գնորդներին բարձր որակի, առանձնահատուկ բնույթի արտադրանք՝ թողարկված բարձր տեխնոլոգիաների կիրառման միջոցով, ապահովելով գնորդներին առաջնակարգ ծառայություն եւ այլն։
  Սակայն ոչ բոլոր ապրանքներն են, որ հնարավոր է շերտավորել այսինքն հարմարեցնել որոշակի սպառողների խմբի պահանջմունքներին։
  Այդպիսի օրինակ կարող են ծառայել բազմակողմանի, ստանդարտավորված ապրանքները ինչպիսիք են նավթը, գազը, հաղորդալարերը եւ այլն։
 Ապրանքի շերտավորման գործընթացի հիմնական փուլերը բերված են գծանկար 1-ում  2 ։
 Դրանք ցույց են տալիս, որ տվյալ ռազմավարության հաջող իրականացման համար կազմակերպությունը պետք է մանրակրկիտ ուսումնասիրի սպառողների պահանջմունքները եւ վարքը, որպեսզի հասկանա, թե նրանք ինչն են համարում կարեւոր ու արժեքավոր եւ ինչի համար են պատրաստ վճարել։
  Այնուհետեւ հաշվի առնելով ստացված արդյունքները, կազմակերպությունը իր արտադրանքին ավելացնում է մեկ կամ մի քանի տարբերակիչ բնութագրեր։
  Մրցակցային առավելությունը առաջանում է, երբ գնորդը նախապատվություն է տալիս այն ապրանքային բնութագրերին,որոնցով կազմակերպությունունը թողարկում է արտադրանքը։
 Գործնական մենեջմենթ (ՈՒսումնական ձեռնարկ)։
  Հ.1-ին, Վ. Հ. Առաքելյան, Լ. Հ. Սիմոնյան, Ա. Ս. Թադեվոսյան, Ա. Գ. Շահոյան, Երեւան, «Ճարտարագետ» 2003։
 104ՏՆՏԵՍԱԳԻՏՈՒԹՅՈՒՆ Գծանկար 1. Ապրանքների շերտավորման հնարավորությունները Շերտավորումը կարող է լինել անհաջող, եթե բարձրացրած գինը. որը գնորդը պատրաստ է վճարել, չի փոխհատուցում լրացուցիչ ծախսերը, որոնք կապված են արտադրանքի տարբերակիչ բնութագրերը ապահովելու հետ։
 Սովորաբար առանձնացնում են ապրանքների շերտավորում, անձնակազմի շերտավորում, սպասարկման եւ իմիջի շերտավորում հասկացությունները։
  Ապրանքային շերտավորումը ենթադրում է արտադրանքի առաջարկումը նոր բնութագրերի, լավագույն ձեւավորմամբ, քան մրցակիցներինն է։
  Արտադրանքի լայն շերտավորումը (ավտոմեքենա, կենցաղային տեխնիկա) շուկայական քաղաքականության հետեւանք է եւ սովորական երեւույթ։
  Արտադրանքի շերտավորման համար հիմք է ծառայում կազմակերպության արտադրանքի անվանացանկը, որը ներկայացնում է նմանատիպ կամ տեխնոլոգիապես սերտորեն իրար հետ կապված ապրանքներ։
  Ապրանքային շերտավորման շրջանակներում կազմակերպությունը կարող է առաջադրել սահմանափակ անվանացանկ (օրինակ, ավտոմեքենա BMW), պարզ 105ՏՆՏԵՍԱԳԻՏՈՒԹՅՈՒՆ է, որ այս դեպքում խոսքը վերաբերում է կիզակետման շերտավորման ռազմավարությանը կամ էլ արտադրանքի լայն անվանացանկին։
 Միջազգային մրցակցությունը հրամայական պահանջ է ներկայացնում հանրապետության ձեռնարկություններին իրականացնել ապրանքային շերտավորման ռազմավարություն։
 Ուսումնասիրությունները ցույց են տալիս, որ այս ասպարեզում հաջողությունների են հասել թեթեւ արդյունաբերության կազմակերպությունները։
  Սպասարկման շերտավորման ռազմավարությունը ենթադրում է տարաբնույթ եւ ավելի բարձր (համեմատած մրցակիցների հետ) մակարդակի ծառայությունների առաջարկումը՝ զուգընթաց վաճառված ապրանքներին (մատակարարման, սարքավորումների տեղակայման, հետվաճառքային սպասարկման արագություն եւ հուսալիություն, հաճախորդների ուսուցում եւ խորհրդատվություն)։
  Հարկ է նշել, որ այդպիսի ռազմավարությունը լայն տարածում է ստացել հանրապետության առեւտրային կազմակերպություններում։
 Անձնակազմի շերտավորման ռազմավարությունը ենթադրում է անձնակազմի վարձումը եւ վերապատրաստումը, նրանք իրականացնում են իրենց աշխատանքային ֆունկցիաները հաճախորդների հետ ավելի արդյունավետ, քան մրցակցի անձնակազմը։
  Անձնակազմի շերտավորման ռազմավարությունը արդյունավետ է, երբ այն օգտագործվում է ծառայությունների ոլորտում սպասարկման շերտավորման ռազմավարության հետ։
 Իմիջի շերտավորման ռազմավարությունը ենթադրում է կազմակերպության կամ արտադրանքի իմիջի ստեղծում, որը լավագույն կողմերով տարբերվում է մրցակիցներից։
  Այսպես, հայտնի շատ ծխախոտների մակնիշներ ունեն համային որակ, Marlboro-ի մեկ տեսականին իր իմիջի հաշվին գրավել է համաշխարհային ծխախոտի շուկայի մոտ 30 %֊ը՝ օգտագործելով իմիջի շերտավորման ռազմավարությունը։
  Ֆիրման կարող է թողարկել տարբեր տեսականու արտադրանք շուկայի տարբեր հատվածների համար։
 Հարկ է նշել, որ իմիջի շերտավորման ռազմավարությունը լայն կիրառություն է ստացել հանրապետության տնտեսության մի շարք ոլորտներում։
  Այսպես, ծխախոտի արտադրության ոլորտում «Գրանդ Տոբակո»-ն, «Մասիս Տոբակո»-ն թողարկում են տարբեր տեսականու ծխախոտներ՝ ելնելով աճող պահանջներից։
 106ՏՆՏԵՍԱԳԻՏՈՒԹՅՈՒՆ Կախված արտադրանքի եւ կազմակերպության առանձնահատկություններից, միաժամանակ հնարավոր է իրականացնել շերտավորման մի քանի ուղղություններ։
  Գլխավորն այն չէ, որ պետք է հասնել արտադրանքի եզակիության ապահովմանը, այլ անհրաժեշտ է, որ այն ընդունվի գնորդների կողմից, որոնք վճարում են շերտավորման ծախսերը։
  Շերտավորումը այն իրական ուղին է, որի միջոցով կազմակերպությունը կարող է ստանալ միջճյուղային շահույթի մակարդակից ավելի բարձր շահույթ՝ պայմանավորված արտադրանքի առանձնահատկություններով, տվյալ ապրանքանիշի նկատմամբ գնորդների հակվածությամբ, որը նվազեցնում է նրանց զգացողությունը գնի նկատմամբ, իսկ աճող ծախսերը կարելի է տարածել գնորդների վրա։
 Որոշակի ապրանքանիշի նկատմամբ գնորդների հակվածությունը արգելք է հանդիսանում ճյուղ մուտք գործելու համար։
  Նոր ֆիրմաների արտադրանքը պետք է ապահովի հատուկ բնութագրեր, որոնք հնարավորություն են ընձեռում հաղթելու մրցակցային պայքարում։
 Այսպիսով, կազմակերպության եւ նրա արտադրանքի շերտավորման (եզակիության) հնարավոր աղբյուրներն են.  արտադրանքի (ապրանքի ) բարձր որակը, հուսալիությունը,  կազմակերպության իմիջը, ապրանքանիշը, ապրանքի կարգավիճակը,  թողարկվող արտադրանքի անվանացանկը,  տեխնիկական առաջնությունները, նորամուծությունները,  տրամադրվող սպասարկումը (վարկեր, հաճախորդների սպասարկում),  մարքեթինգային գործառույթների առանձնացումը (գովազդի վրա կատարվող ծախսեր, առաքման ուղիներ),  կիրառվող տեխնոլոգիաները (մշակման ճշտություն),  աշխատողների որակավորումը եւ փորձը (հատկապես բանկային գործունեության ոլորտում),  գործունեության վերահսկում,  նպատակահարմար տեղադրությունը (օրինակ, մանրածախ խանութները).  ուղղահայաց ինտեգրման մակարդակը։
 Եզակիության աղբյուրները բազմաբնույթ եւ առանձնահատուկ են ամեն մի ճյուղի եւ կազմակերպության համար։
  Ծախքերի գծով առա107ՏՆՏԵՍԱԳԻՏՈՒԹՅՈՒՆ վելության կարելի է հասնել՝ սահմանելով ծախսերի կառուցվածքի արդյունավետ ուղի։
  Շերտավորմանը հնարավոր է հասնել տարբեր ուղիներով։
  Այդ կարող է լինել ապրանքանիշի հեղինակությունը, ծառայությունների լրիվ համալիրը, արտադրանքի լրիվ անվանացանկը։
 Ինչպես ծախսերի առաջնության գծով ռազմավարությունը, այնպես էլ հաջողված շերտավորումը հնարավորություն է ստեղծում ճյուղում մրցակցել հակառակ հիմնական մյուս ուժերի։
  Հարկ է նշել, որ շերտավորման ռազմավարությունը ենթադրում է ԳՀՓԿԱ ստորաբաժանումների եւ ճկուն արտադրության զարգացման անհրաժեշտություն, որը հնարավորություն է ընձեռում օպերատիվ կերպով ձեւափոխել արտադրությունը՝ փոփոխող շուկայի պահանջմունքներին համապատասխան, կազմակերպությունում զարգացնել մարքեթինգային ծառայությունները, ժամանակին ընկալել գնորդների ցանկությունները նախապատվությունները։
 Կարեւոր բնութագրեր են հանդիսանում նաեւ կազմակերպության համբավը նրա արտադրանքի որակի մակարդակը, ստեղծագործական մթնոլորտը, բարձր որակավորում ունեցող աշխատակիցների ընդգրկումը համագործակցության նպատակով եւ այլն։
  Պարզ է, որ շերտավորված ապրանքները վաճառվում են ավելի բարձր գներով։
 Մյուս կողմից, որպեսզի գնորդները իրականում ընկալեն ապրանքների շերտավորման արժեքը, անհրաժետ է որոշակի շուկայական ազդանշաններ։
  Հետեւաբար շերտավորման ռազմավարությունը ենթադրում է մարքեթինգի ոլորտում «Նոու-հաու»-ի առկայությունը, որը պահանջում է գործառնական մարքեթինգում խոշոր ներդրումներ։
  Այդ կարող է լինել ինտենսիվ գովազդը, հրապուրիչ փաթեթավորումը, կառուցվածքային առանձնահատկությունները, շենքերի ինտերիերը, որտեղ իրագործում են գնումները ֆիրմայի բարի համբավը, մարքեթինգային ոլորտի աշխատակիցների մեծ փորձը եւ այլն։
 Ուսումնասիրությունները ցույց են տալիս, որ հանրապետությունում, բացառությամբ ծխախոտի, թեթեւ եւ սննդի արտադրությունների, առայժմ շերտավորման ռազմավարությունը լայն կիրառություն չի ստացել, հատկապես՝ ապրանքանիշների շերտավորումը։
  Ուստի անհրաժեշտ է, որ կազմակերպությունների ղեկավարները, ելնելով առաջավոր երկրների ֆիրմաների փորձից, մշակեն այնպիսի ռազմավարական ծրագրեր, որոնք հնարավորություն կտան իրացնել շերտա108ՏՆՏԵՍԱԳԻՏՈՒԹՅՈՒՆ վորման ռազմավարությունը, ինչը կարող է ապահովել առավելագույն շահույթ եւ հասցնել միտված նպատակին։
 ։
