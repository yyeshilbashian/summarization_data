Քաղաքակրթությունների աշխարհագրության, նրանց տարածաժամանակային  շարժընթացին  վերաբերող  տեսությունների  գիտական  բարձր  վարկանիշը  խարսխվում  է  ժամանակակից  իրողությունների  բացահայտման,  ընկալման  և  կանխատեսման  օբյեկտիվ  պահանջի  վրա։
  Վերջինիս  խորքում  պետք  էտեսնել համաշխարհային հասարակության զարգացման ներկա ճգնաժամայինհանգրվանը,  որն  էլ  իր  հերթին  ամբողջացնում  է  գիտությանը  ներկայացվողհամապատասխան  սոցիալական  պատվերի  բովանդակությունը։
  Վերջինսընդհանուր ձևակերպմամբ հանգում է հետևյալին. քաղաքակրթությունների հետազոտության  միջոցով  գիտական  նոր  մեկնաբանությամբ  իմաստավորելմարդկության զարգացման և՛ անցյալը, և՛ ներկան, և՛ ապագան։
Սույն  հոդվածի  նպատակի  փաստման  և  հետազոտական  խնդիրներիառանձնացման  պահանջը  թելադրված  է  հենց  այս  տրամաբանությամբ,  երբանհրաժեշտություն  կա  հասկանալու,  գնահատելու  և  արժևորելու  ոչ  միայնմարդկության զարգացման ընթացքն ու հանգրվանը, այլև այդ հարթությունումսեփական համակեցության (ժողովրդի, ազգի, պետության) շարժընթացի տրամաբանությունը։
 Ժամանակի հրամայականն է բացահայտել, թե սեփական տեսակը  ինչպե՛ս  է  նույնականանում  քաղաքակրթություն  կոչվող  համակեցությանը, և ո՛րն է քաղաքակրթական արժեքների ստեղծման ու իրացման սեփական  հարթությունը։
  Արդյոք այն  նույնականանո՞ւմ է այլ  համակեցություններիհետ,  թե՞  առկա  է  սեփականը,  ինքնատիպը,  որի  պարագայում  անհրաժեշտ  էհստակեցնել բովանդակային սահմանները։
Հոդվածում  համադրելով  այս  ոլորտում  առկա  հաջողված  փորձերի  արդյունքները՝ մենք ստացել ենք մատնանշված խնդիրների մեկնաբանման սեփական  դիտակետը՝  ամբողջացած  առաջ  քաշվող  նոր  տեսություններով  և  գիտական հիպոթեզներով։
 Միևնույն ժամանակ համոզված ենք, որ առաջարկվող նորտեսություններն ու մեթոդական լուծումները հիմք կհանդիսանան այս ոլորտումաշխարհաճանաչողության  նոր  տեսանկյուններ  բացահայտելու  և  գիտականդիսկուրս ծավալելու համար։
Մեթոդական  առումով,  հետազոտական  խնդիրների  լուծման  համար  ընտըրվել է հասարակական աշխարհագրության մեթոդական տեսանկյունը։
 Սակայն հետազոտության օբյեկտի՝ «քաղաքակրթություն» հասարակական համակարգի  բազմաշերտ  բնույթով  պայմանավորված՝  միաժամանակ  փորձել  ենքխտացնել  հասարակական  այլ  գիտությունների  գիտելիքներ,  մեթոդներ  ումիջոցներ։
Բացի դրանից, «քաղաքակրթությունը» ներկայացնում է բաց համակարգ,որի  հետազոտության  համար  նախկին  մեխանիստական  մոդելի  կիրառումնանհնարին է։
 Նկատենք, որ այս մոդելը ելնում է դետերմինիստական այն հիմնարար դրույթից, որ իրականության բոլոր երևույթները պատճառահետևանքային կապերի արդյունք են։
 Հետևաբար, իրականության դետերմինիստական բացատրությունը ճշմարիտ է, եթե վերաբերում է փակ համակարգին, որի զարգացման  (ինքնազարգացման)  պայմանը հասունանում  է  նրա  ենթահամակարգերիու  ավելի  փոքր  բաղադրիչների  փոխազդեցության  և  ինտեգրված  գործունեության  արդյունքում։
  Դրանց  օրինաչափ  ընթացքը  որևէ  պատահականությունիցգրեթե զերծ է, հետևաբար լիարժեքորեն հաշվարկելի և գնահատելի է։
Վիճակը  բոլորովին  այլ  է  բաց  համակարգերի  դեպքում,  ինչպիսին  է  քաղաքակրթությունը։
  Այս  պարագայում  արդեն  համակարգի  ինքնազարգացմանբնույթն  ու  ընթացքն  որակապես  փոխվում  են,  համակարգը  միջավայրի  հետկատարում  է  նյութի  էներգիայի  և  ինֆորմացիայի  փոխանակում։
  Հետևաբարկտրուկ մեծանում է նրա զարգացումը պայմանավորող նախադրյալների ու գործոնների  քանակը,  որը  բացարձակ  ճշգրտությամբ  հնարավոր  չէ  հաշվարկելպրակտիկայում։
Այսպիսով, հիմնավորված կարող ենք պնդել, որ սույն հոդվածում բավականին բարդ հետազոտական խնդիր է առաջադրված, որը ոչ միայն արտահայտվում է մեթոդաբանական մոտեցումների և տեսական ընդհանրացումների բարդությամբ, այլև արդյունքների փոխանակման դժվարությամբ։
 Մասնավորապես՝հասարակական  համակարգերը  և  նրանց  նույնականացումը1  համարվում  ենբավականին բարդ հետազոտական խնդիրներ, քանի որ հաճախ երկար ժամանակ է պահանջվում, որ գիտական ճանաչողության արդյունքում բացահայտվինրանց էությունը, և հստակեցվի տեղը կուտակված գիտական գիտելիքների համակարգում։
  Այս  ամենը  հատկապես  բարդանում  է  այն  ժամանակ,  երբ  գիտական ճանաչման գործընթացն ամբողջապես ավարտված չէ, և նույն եզրույթըկամ հասկացությունը տարբեր իմաստներով է շրջանառվում։
Այս տրամաբանությամբ պետք է դիտարկել քաղաքակրթությունների գիտական ճանաչման ժամանակակից գործընթացը։
 Որպես հասարակական համակարգ՝ այն  գոյություն  է  ունեցել հազարամյակներ, սակայն  բուն  հասկացությունը և եզրույթը գիտական շրջանառության մեջ են մտել մի քանի հարյուր տարի առաջ։
 Եվ նրա բովանդակության վերաբերյալ գիտական բանավեճերը մինչևայսօր չեն դադարում։
1 «Նույնականացում» եզրույթը լատիներեն «identificāre»-ի հայերեն տարբերակն է, որը նշանակումէ սեփական անձն այլ անձի կամ մարդկանց խմբի հետ նույնացնելու հոգեբանական գործընթաց։
Դասվում է հոգեբանական պաշտպանական մեխանիզմների շարքին։
 Առաջին հետազոտողներից մեկն այս ոլորտում Զիգմունդ Ֆրեյդի կրտսեր դուստրն է։
 Հայերենում հաճախ որպես հոմանիշ  օգտագործվում  է  «իդենտիֆիկացիա»  եզրույթը,  որը,  սակայն,  ռուսերեն  «идентификация»-ի տառացի թարգմանությունն է։
Այսպիսով,  «քաղաքակրթություն»  հասկացության  մեկնաբանման  փորձերը բազմաթիվ և բազմաշերտ են։
 Դրանց մանրամասն քննարկումը համարումենք մեր հետազոտության շրջանակներից դուրս, առավել ևս, որ մասնագիտական գրականությունում առկա են դրանց խորքային վերլուծության բավականինհաջողված փորձեր[2], [3]։
Հիմք ընդունելով քաղաքակրթությունների տեսության վերաբերյալ գիտական  մտքի  էվոլյուցիոն  ընթացքը՝  կարող  ենք  արձանագրել,  որ  հանգուցայինխնդիրը,  ինչպես  նախկինում,  այնպես  էլ  ներկայում, վերաբերում  է  «քաղաքակրթություն» հասկացության գիտական բովանդակության բնորոշմանը։
Քաղաքակրթությունն  օբյեկտիվ  իրականության  մեջ  գոյություն  ունեցողհասարակական համակարգ է, որին բնորոշ են և՛ կառուցվածքային, և՛ տարածաժամանակային  գոյության  բազմամակարդակ  (բազմաչափ)  դրսևորումներ։
Հետևաբար, այս գիտական կատեգորիայի բովանդակության հնարավորինս ամբողջական բացահայտման համար անհրաժեշտ է պատասխանել հետևյալ երեքհարցերին. ի՞նչ համակարգ է, ինչպիսի՞ կառուցվածք ունի, և ինչպիսի՞ն է նրաշարժընթացը։
  Սույն  հոդվածում  մեր  հետազոտական  խնդիրը  ներառում  էառաջին պատասխանի փնտրտուքը։
Որպես  համակարգ՝  քաղաքակրթությունը  հասարակական  համակեցության որոշակի ձև է։
 Այսինքն՝ «քաղաքակրթություն» եզրույթով բնութագրվում էմարդկանց  սոցիալ-մշակութային  որոշակի  ընդհանրություն։
  Մասնագետներիգիտական  հիմնական  բանավեճը  վերաբերում  է  նրան,  թե  արդյոք  երկրագնդիվրա  ապրող  ողջ  մարդկությունը  (անցյալ,  ներկա  և  ապագա)  ձևավորում  էմիասնական համակեցություն, որը հենց համամարդկային քաղաքակրթությունէ, թե քաղաքակրթությունը վերաբերում է միայն համաշխարհային հասարակության  պատմական  զարգացման  որոշակի  փուլին  (մարդկության  զարգացմանվայրենության  և  բարբարոսության  շրջաններից  հետո),  կամ  էլ  այն  ներկայացնում  է  մարդկային  համակեցության  էվոլյուցիայի  բարձրագույն  տիպ՝ձևավորելով լոկալ քաղաքակրթություններ։
Ինչպես արդեն վերը նշել ենք, քաղաքակրթությունը մենք դիտարկում ենքորպես հասարակական համակարգ, որը տարածության ու ժամանակի մեջ գործառնող  օբյեկտիվ  իրականություն  է  և  համակարգային  ֆիքսացիա  է  ապահովում մարդկային համակեցությամբ։
 Այսինքն՝ անհատի կողմից համակեցությանտարբեր խմբերի նույնականացման ընթացքով է պայմանավորված այս համակարգի ձևավորումը։
 Այն բաղկացած է համակարգաստեղծ տարբեր բաղադրիչներից` ենթահամակարգերից ու բազմաթիվ էլեմենտներից, միաժամանակ որևէհամակարգի բաղադրիչ՝ ենթահամակարգ է։
Որպես համակարգի՝ նրան հատուկ է հետևյալ բնորոշումը. մասերից բաղկացած  միասնականություն,  որի  տարրերի  փոխազդեցությամբ  ձևավորվում  էինքնատիպ  ամբողջություն։
  Հասարակական  համակարգի  պարագայում  այնդիտարկվում է որպես հասարակական (սոցիալական, քաղաքական, տեսական,հոգևոր-մշակութային)  երևույթների  ու  գործընթացների  ամբողջություն,  որոնքմիմյանց և շրջակա միջավայրի հետ գտնվում են սերտ փոխազդեցության մեջ ևըստ  այդմ՝  ֆիքսացիա  են  ձևավորում  տարածության  ու  ժամանակի  մեջ՝ապահովելով  նրա  օբյեկտիվ  գոյությունը,  գործառույթները  և  զարգացումը՝որպես մեկ ամբողջություն։
Այսպիսով,  «քաղաքակրթություն»  հասկացությամբ  մենք  բնորոշում  ենքմարդկային  տեսակի,  նրա  համակեցության  և  կենսագործունեության  (անցյալ,ներկա  և  ապագա)  օբյեկտիվ  իրականության  մեջ  գործառնող  ամբողջականհամակարգը, որն արտահայտվում է և՛ կառուցվածքային, և՛ տարածաժամանակային բազմամակարդակ (բազմաչափ) դրսևորումներով։
Ինչ վերաբերում է քաղաքակրթության գիտական մեկնաբանման տարբերասպեկտներին, ապա մեր պատկերացումները համընկնում են ռուս ակադեմիկոսներ  Բ.Ն.Կուզիկի  և  Յու.  Վ.  Յակովեցի  առաջարկած  մոտեցմանը։
  Նրանքմիասնական  հասկացության  համար  առանձնացնում  էին  գործառական  երեքմակարդակներ[4,  էջ  29-30]։
  Ըստ  այդմ,  «քաղաքակրթություն»  ամբողջականհասկացության համար առաջարկում ենք եռաչափ սահմանում.ա) Համամարդկային քաղաքակրթություն,բ) Համաշխարհային քաղաքակրթություն,գ) Լոկալ քաղաքակրթություններ։
Համամարդկային  քաղաքակրթությանը՝  որպես  հասարակական  համակարգի բարձրագույն տիպի, հատուկ է ինչպես ներքին համակարգվածությունը,այնպես  էլ  արտաքին  սահմանների  առկայությունը։
  Վերջինիս  պարագայումհանդես է գալիս աշխարհագրական թաղանթի բնական բաղադրիչը, որին նույնպես հատուկ է համակարգաստեղծ տարրերի ներքին ենթակարգությունը։
 Սակայն  երկուսը  միասին  միաժամանակ  աշխարհագրական  թաղանթի  ենթահամակարգեր են՝ համակարգաստեղծ բաղադրիչներ։
 Եվ այդպես շարունակ ձևավորվում են Երկրագնդի, Արեգակնային ու Տիեզերական համակարգերը։
Ինչ  վերաբերում  է  համամարդկային  քաղաքակրթության  ներքին  ենթակարգությանը, ապա որպես մարդկային տեսակի բարձրագույն համակարգ՝ իրմեջ ամբողջացնում է հասարակական բոլոր տիպի համակարգերը։
 Ընդ որում,ներառելով  ինչպես  մարդկային  կենսագործունեության  ոլորտային՝  քաղաքական,  տնտեսական,  սոցիալական,  հոգևոր-մշակութային  համակարգերը,  այնպես էլ մարդկային համակեցության տարբեր ձևերն արտահայտող համակարգերը  և  դրանց  տարածաժամանակային  ընթացքը։
  Չնայած  ներքին  խիստ  բազմաձևությանը՝  որպես  համակարգի՝  նրան  հատուկ  է  կառուցվածքային  համակարգվածությունը։
 Ըստ այդմ, համամարդկային քաղաքակրթությունը դիտարկվում է բազմամակարդակ համակարգ, որտեղ հատուկ են կառուցվածքային բաղադրիչների ենթակարգությունը։
 Որպես գլխավոր բաղադրիչ հանդես է գալիսբանական  մարդը՝  իր  կապերով,  փոխհարաբերություններով  ու  փոխազդեցություններով հանդերձ։
 Վերջիններս կրում են կայուն բնույթ և հիմնվելով մարդկանց կենսագործունեության վրա՝ վերարտադրվում են պատմական գործընթացի արդյունքում՝ ապահովելով ինչպես ժամանակի մեջ գործառնող համաշխարհային քաղաքակրթության տիպերը, այնպես էլ լոկալ քաղաքակրթություններիսերնդափոխությունը։
Այսպիսով, համամարդկային քաղաքակրթությունը ողջ մարդկությունն է՝իր  կենսագործունեության  և՛  բովանդակային,  և՛  տարածաժամակային  ամբողջությամբ։
Որպես հասարակական համակարգի բարձրագույն տիպ՝ նրան, բացի կառուցվածքային բազամաշերտությունից, հատուկ է նաև զարգացման սեփականկյանքի ցիկլը։
Մասնագետները  քաղաքակրթությունների  տեսության  ժամանակագրական բաղադրիչով փորձում են նորովի մեկնաբանել համաշխարհային պատմության  ընթացքը։
  Այսինքն՝  գիտական  շրջանակներում  ներկայում  տիրապետողդասակարգային  մոտեցման  փոխարեն  (դեռևս  Կ.  Մարքսի  կողմից  առաջարկված) համաշխարհային ողջ պատմությունը ներկայացվում է կոնկրետ ժամանակի  մեջ  տիրապետող  համաշխարհային  քաղաքակրթական  տիպերի  հերթափոխմամբ։
 Վերջինս իր հերթին արտահայտում է «Համաշխարհային քաղաքակրթություն»  հասարակական  համակարգի  տարածաժամանակային  ընթացքը՝կյանքի ցիկլը։
Այսպիսով, «Համաշխարհային քաղաքակրթություն» հասարակական համակարգն  արտահայտում  է  բուրգում  իրենից  ներքև  գտնվող  բոլոր  տարրերի,նրանց կապերի ու փոխազդեցությունների բնույթը կոնկրետ ժամանակի ու տարածության մեջ։
Այսինքն՝ համաշխարհային քաղաքակրթական տիպով բացահայտվում էերկրագնդի  աշխարհաքաղաքական,  աշխարհատնտեսական,  աշխարհամշակութային  և  երկրաբնապահպանական  կառուցվածքը՝  կոնկրետ  պատմականժամանակաշրջանում։
Մարդկային համակեցության էվոլյուցիայի բարձրագույն տիպը լոկալ քաղաքակրթությունն  է։
  Նրանք  համակարգաստեղծ  մյուս  բաղադրիչների  համապատասխան  աստիճանների  հետ  միաժամանակ  ձևավորվում  են  «Քաղաքակրթական բուրգի» գագաթի ստորին հարկը, որի վրա կառուցվում է և՛ համաշխարհային քաղաքակրթական տիպը, և՛ համամարդկային ողջ քաղաքակրթությունը։
 Ըստ այդմ, լոկալ քաղաքակրթություններն արտացոլում են համամարդկային և համաշխարհային քաղաքակրթությունների ողջ բազմազանությունն ուփոփոխականությունը։
Լոկալ քաղաքակրթություններն արտահայտում են մարդկության՝ որպեսմիասնական  համակարգի  ողջ  հարստությունն  ու  բազմաձևությունը,  ապահովում են նրա կայունությունը և մարդկության մշակութային ժառանգության փոխանցման  ու  սոցիալական  գենոտիպի  հարստացման  անընդհատականությունը։
Այսինքն՝  մարդկային  համակեցությունը  լոկալ  քաղաքակրթություններիպարագայում կարողանում է իրացնել սեփական ողջ ներուժը՝ արդեն ստեղծելով քաղաքակրթական (համամարդկային) արժեքներ։
Նկատենք, որ նույնիսկ այսօր լոկալ քաղաքակրթությունների առանձնացման միասնական չափանիշները բացակայում են։
 Քաղաքակրթությունների տեսության  քննադատների  հիմնական թիրախը հենց  այս  խնդիրն է։
  Ըստ նրանց՝լոկալ քաղաքակրթությունների սահմանազատման միասնական չափանիշներիբացակայությունը մեծացնում է սուբյեկտիվիզմը, և հետազոտողները հնարավորություն  են  ստանում  այս  կամ  այն  համակեցությանը  կամայականորեն  շնորհելու կամ զրկելու քաղաքակրթության կարգավիճակից։
Ընդունելով վերոհիշյալ խնդրի օբյեկտիվ գոյությունը՝ մենք լուծումը տեսնում  ենք  «քաղաքակրթություն»  բուրգի  կառուցվածքի  բացահայտման  համատեքստում։
 Այստեղ համակարգաստեղծ տարրերի  ուղղաձիգ ու հորիզոնականկապերն ընդունում ենք ռեալ իրողություն, ինչի արդյունքում ակնհայտ է դառնում համակեցության տիպերի էվոլյուցիոն ենթակարգությունը և ըստ այդմ՝ լոկալ  քաղաքակրթությունների  առանձնացման  օբյեկտիվ  հիմքը։
  Հետևելով  այստրամաբանությանը՝ կարող ենք փաստել նաև ինքնուրույն քաղաքակրթականմիավորներ առանձնացնելու գործոնները։
 Դրանք կառուցվում են  համակեցությունների արժեքային  նույնականացման  և այդ արժեքների ինքնատիպ իրացման հիմքի վրա։
 Այսպիսով, լոկալ քաղաքակրթությունների ինքնատիպություննարտահայտվում է հետևյալ գործոններով՝ էթնոաշխարհագրական ինքնատիպ տարածք, ծագումնաբանական (գենետիկ) ինքնատիպություն, ինքնատիպ լեզվամտածողություն, ինքնատիպ հավատքային արժեքներ, ինքնատիպ մշակութային արժեքներ, արժեքների ինքնատիպ ինստիտուցոնալիզացիա, ներուժի իրացում։
Այսպիսով, լոկալ քաղաքակրթությունների առանձնացման համար ստանում ենք հետևյալ տրամաբանությունը. Լոկալ քաղաքակրթությունները մարդկային համակեցության բաձրագույնտիպն են, որոնք ստեղծում ու իրացնում  են համամարդկային ինքնատիպ արժեքներ  և  ըստ  այդմ՝  պայմանավորում  մարդկային  կենսագործունեության  ողջբազմազանությունը։
 Ստեղծվող արժեքների ինքնատիպությունը պայմանավորված  է  էթնոաշխարհագրական  տարածքի,  ծագումնաբանական,  լեզվամտածողության,  հավատքի  ու  մշակույթի  յուրահատկությամբ,  դրանց  ինստիտուցիոնալիզացմամբ ու իրացմամբ։
 Դրանք առանձին-առանձին անհրաժեշտ, բայց ոչբավարար պայման են։
 Հետևաբար, այդ ինքնատիպ տարրերի միաժամանակյաներդաշնակումն է  հնարավորություն  տալիս ստեղծելու  համամարդկային քաղաքակրթական  արժեքներ,  որոնց  կրողն  ու  իրացնողը  լոկալ  քաղաքակրթություններն են։
Լոկալ  քաղաքակրթությունները՝  որպես  հասարակական  համակարգ,բնութագրվում  են  երկու  կարևոր  հատկանիշներով՝  տարածության  ու  ժամանակի մեջ փոփոխական ընթացք և բաղադրիչների ոչ միասեռություն։
Ամփոփման համար նշենք, որ մարդկության պատմության ողջ ժամանակահատվածում  մեր  կողմից  առանձնացվում  է  լոկալ  քաղաքակրթություններիյոթ  սերունդների  հերթափոխ։
  Նրանց  կյանքի  ցիկլային  շարժընթացիքննարկումը արդեն հետազոտական այլ խնդիր է։
Գ Ր Ա Կ Ա Ն Ո Ւ Թ Յ Ո Ւ Ն 1.  Վալեսյան  Լ.  Հ.  Աշխարհագրական  գիտությունների  մեթոդաբանական  ևտեսական հիմունքներ։
 Երևան։
 ԵՊՀ հրատարակչություն։
 2004։
 264 էջ։
2.  Մուրադյան  Յու.  Քաղաքակրթությունների  աշխարհագրություն։
  Երևան։
«Տիգրան Մեծ» հրատարակչություն։
 2011։
 476 էջ։
3.  Ерасов  Б.  С.    Сравнительное  изучение  цивилизаций-Хрестоматия։
  Учеб.пособие для студентов вузов. М.։
 Изд-во «Аспект Пресс». 1998.  556 с.4.  Кузык  Б.  Н.  Яковец  Ю.  В.  Цивилизация։
