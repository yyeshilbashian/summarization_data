Հայաստանը լիիրավ ինտեգրվել է համընդհանուր տնտեսությանը, տարածաշրջանային քաղաքականությանը և համընդհանուր ջանքերին՝ իր քաղաքացիների կյանքի պայմանները բարելավելու և խաղաղությունը պահպանելուու  զարգացնելու  նպատակով։
  Հայաստանի  դպրոցներն  ու  ուսուցիչները  այսօրառնչվում  են  միանման  խոչընդոտների։
  Կրթության  ոլորտի  աշխատողներըամենուրեք  գիտակցում  են,  որ  դասավանդման  և  ուսուցման  հնացած  ձևերըայլևս անկարող են ստեղծել ու զարգացնել գիտելիքներ ու հմտություններ, որոնքանհրաժեշտ  են  քաղաքացուն  գիտելիքների  տնտեսության  մեջ  բարեկեցիկկյանքով ապրելու համար։
 Հետևաբար, ինչպես Հայաստանում, այնպես էլ ամենուրեք,  դպրոցում  անհրաժեշտ  են  դասավանդման  և  ուսուցման  այլընտրանքային նոր մոտեցումները։
Համագործակցային ուսուցման, ուսումնառության արմատները հասնումեն  Ջոն  Դյուիի  աշխատություններին, որտեղ  հեղինակը,  ընդգծելով  կրթությանկարևորությունը, այն դիտարկում է որպես ուսուցման այնպիսի մեխանիզմ, որըքաղաքացիներին  սոցիալ-ժողովրդական  հասարակարգում  համագործակցության սկզբունքներով ապրելու ունակություններ է տալիս[6.175]։
Դասավանդման  խնդիրների  լուծման  նպատակով  համագործակցայինուսուցումը ուսուցիչների կողմից փորձարկվող միջոցներից մեկն է։
Խիստ կարևոր է իրարից տարբերել ավանդական խմբային աշխատանքըև  համագործակցային  ուսուցումը։
  Ուսուցիչներից  շատերն  են  դասավանդմանընթացքում կիրառում խմբային աշխատանքը, սակայն քչերն ունեն ուսուցմանգործընթացում համագործակցային ուսուցման հիմնական տարրերն ու մեթոդները ինտեգրելու համար անհրաժեշտ վարպետություն։
 Հենց այդ պատճառով,համագործակցային  ուսուցումը  քիչ  է  կիրառվում  դասարանում,  և  դպրոցումկիրառվող փոքր խմբերով աշխատանքներն ավելի շատ խմբային աշխատանքներ են, քան համագործակցային ուսուցում։
«Ուսուցումը համագործակցային կլինի այն դեպքում, երբ աշակերտներըմիասին,  զույգերով  կամ  փոքր  խմբերով  աշխատում  են  մի  ընդհանուր  խնդիրլուծելու,  մի  ընդհանուր  թեմա  հետազոտելու  կամ  նոր  միտք,  նորարարությունիրականացնելու համար»[2,18]։
Համագործակցային  ուսուցումը՝  որպես  այլընտրանքային  մանկավարժական մոտեցում, մեծ ճանաչում է ձեռք բերել բազմաթիվ երկրների ուսուցիչների և ուսուցիչների պատրաստում և վերապատրաստում իրականացնողներիկողմից։
 Դրա լայն տարածմանը նպաստող գործոններից են՝•  դասարաններում  ուսուցումը  սովորողի  անհատական  առանձնահատկություններին հարմարեցնելը,•  բազմակողմանի կրթական նպատակներին միաժամանակ հասնելու հնարավորությունը,•  ուսուցման  առանձնահատկություններին,  ժամանակակից  մոտեցումներինհամահունչ լինելը։
Համագործակցային ուսուցման տարրերն, ըստ Ջոնսոնների, հիմնականում հինգն են.• դրական փոխկախվածություն, • դեմ առ դեմ փոխազդեցություն,• անհատական հաշվետվություն և պատասխանատվություն, • միջանձնային կամ փոքր խմբերով աշխատանքի հմտություններ,• խմբային գործընթացի մշակում։
Հետագայում  այդ  տարրերին  ավելացվեց  ևս  մեկը։
  Պասի  Սահլբերգըփոխներգործուն  /ինտերակտիվ/  առաջադրանքը  դիտարկում  է  որպես  համագործակցային ուսուցման 6-րդ տարր։
«Խմբային աշխատանքի ամենագնահատելի հատկանիշը խմբի անդամների միջև համագործակցությունն է։
 Համագործակցության արդյունավետությունըկախված  է  մեթոդապես  ճիշտ  տարվող  գործունեությունից։
  Ուսուցիչը  պետք  էհաշվի նստի աշակերտների ինքնուրույն կարծիքների, կայացրած որոշումների,միմյանց հետ ազատորեն հաղորդակցվելու իրավունքների հետ» [1,17-24]։
Համագործակցային  ուսուցման  տարրերի կիրառումը  նպաստում  է դասարանում նոր՝ համագործակցային միջավայրի ձևավորմանը, օգնում է ուսուցչին  հասկանալու  էությունն  ու պլանավորելու դասը, պայմաններ է  ստեղծումուսուցման արդյունավետության գնահատման և արժևորման համար։
«Ուրիշների  հետ  աշխատելու  և  համագործակցային  ստեղծագործականաշխատանքից  առավելագույնս  օգուտ  քաղելու  էական  պայմաններից  մեկնուրիշի  տեղում  իրեն  պատկերացնելու  կարողությունն  է,  քանի  որ  դիմացինիտեսակետի  ըմբռնումն  աշակերտներին  հնարավորություն  է  տալիս  ավելիհեշտությամբ հարմարվելու կյանքի պահանջներին»[3,145]։
Համագործակցային ուսուցման կազմակերպումը Համագործակցային ուսուցման ընթացքում խմբի յուրաքանչյուր անդամկամ ամբողջ դասարանն ակտիվորեն ներգրավված են ուսուցման մեջ, իսկ նորգիտելիքը մշակվում ու յուրացվում է հենց աշակերտի միջոցով։
Համագործակցային ուսուցման ընթացքում կարևորվում է ոչ միայն ակադեմիական  գիտելիքների  և  հմտությունների  ձեռքբերումը,  այլև  խմբայինգործընթացի  մշակմամբ  հմուտ  համագործակցողներ  և  գիտելիքների  ակտիվկիրառողներ ձևավորելը։
Համագործակցությունն  ստեղծում  է  ինքնաճանաչման  ավելի  բարձրմակարդակ, քան կարող են ապահովել մրցակցային կամ անհատական ուսուցման եղանակները։
 Համագործակցային իրավիճակներում անհատները միտվածեն  փոխներգործելու,  նպաստելու  միմյանց  հաջողությանը,  ձևավորելու  հետաքրքրությունների լայն շրջանակ և կազմելու միմյանց կարողությունների մասինիրական պատկերացումներ, հետևաբար տալիս են ճշմարիտ հետադարձ կապ։
Ուսուցչի դերը համագործակցային ուսուցման մեջ«Ուսուցչի գործը հասարակության շրջանում ամենից կարևորվող, ամենամեծ  հնարամտություն  պահանջող,  օրեցօր  ավելի  գնահատվող  մասնագիտություններից է։
 Այսօր հաջողության հասնելու համար ուսուցիչներին հարկավորեն երեխաներին կառավարելու և օգնելու նոր եղանակներ, նաև՝ երեխաների արդյունավետ  ուսուցման  համար  անհրաժեշտ  մոտեցումների  խոր  ընկալում»[4,48]։
Ուսուցումը սովորողի ներսում տեղի ունեցող բարդ գործընթաց է։
 Ուսուցիչն այն կարող է միայն ուղղորդել, ստեղծել դրա համար նպաստավոր միջավայր, աջակցել և մտածելու հնարավորություն ընձեռել։
 Համագործակցային մեթոդներն  ակնկալում  են  ուսուցչի  դերի  փոփոխություն,  և  այդ  դերը  լի  է  մարտահրավերներով։
Համագործակցային  ուսուցում  կիրառող  ուսուցիչը  պետք  է  լինի  համբերատար խմբի անդամներին ուղղորդելու համար։
 Խմբերին անհրաժեշտ է բավական ժամանակ միմյանց հետ ազատ և հարմարավետ զգալու համար։
Ինչպես  ավանդական,  այնպես  էլ  համագործակցային  ուսուցման  դեպքում  հաջողության  առանցքը ուսուցչի  նախապատրաստությունն է։
  Ուսուցիչըպետք է պլանավորի ոչ միայն բովանդակության մոտեցումը, այլ նաև աշակերտների գործողությունները և գնահատումը։
Համագործակցային ուսուցման մեթոդներԳոյություն  ունեն  համագործակցային  ուսուցման  տարբեր  մեթոդներ,որոնք  ունեն  ինչպես  նմանություններ,  այնպես  էլ  տարբերություններ։
  Ստորևներկայացնում ենք համագործակցային ուսուցման մի շարք մեթոդներ։
 Դրանքեն՝  աշակերտների  թիմային  առաջադիմություն,  խճանկար,  շրջագայությունպատկերասրահում,  երեք  բանալի  և  մեկ  կողպեք,  հինգրոպեանոց  ազատշարադրանք։
1.  Աշակերտների  թիմային  առաջադիմության  մեթոդ։
  Համագործակցայինուսուցման  այս  մեթոդը  մշակվել  է  Ջոն  Հոփկինսի  համալսարանի  պրոֆեսորՌոբերտ  Սլավինի  կողմից։
  Այս  մեթոդը  խթանում  է  աշակերտների  ուսումնառությունը։
 Այստեղ էական է այն հանգամանքը, որ գնահատվում է աշակերտների  առաջընթացը։
  Այս  մեթոդը  լուրջ  խթան  է  ցածր  առաջադիմությամբ  աշակերտների համար, քանի որ նույնիսկ չնչին առաջընթացի պարագայում նրանքկարող են ներդրում ունենալ թիմի արդյունքում։
 Իսկ միջին ու բարձր առաջադիմությամբ  աշակերտները  պետք է  մի  կողմից՝ օգնեն  իրենց դասընկերներին,մյուս  կողմից՝  կարողանան  պահպանել  ու  բարելավել  իրենց  նախորդ  ցուցանիշները։
Այս մեթոդի առավելություններից մեկն էլ այն է, որ հնարավորություն էտրվում գնահատելու և՛ առանձին աշակերտների, և՛ խմբերին։
2.   Խճանկար (Ջիգսո, Jigsaw)։
 Խճանկարը համագործակցային ուսուցման մեթոդէ։
 Այն մշակվել և փորձարկվել է Տեխասի համալսարանում` Էլիոթ Արոնսոնի ևնրա  գործընկերների  կողմից,  այնուհետև  լրամշակվել  է  Սլավինի  և  վերջինիսգործընկերների կողմից։
Խճանկարը  դասարանում կարող  է  կիրառվել  տարբեր  ձևերով։
  Ներկայացնենք  դրանցից  մեկը։
  Աշակերտներին  կարելի  է  բաժանել  չորս  կամ  հինգանդամ ունեցող տարասեռ խմբերի։
 Յուրաքանչյուր խմբին տալ դասի մեկ հատված  և  աշխատելու  համար որոշակի  ժամանակ։
  Այն  լրանալուց  հետո  խմբերըներկայացնում  են  իրենց  հատվածը`  կարդում  են,  բառերը  բացատրում,  դուրսգրում  ուղղագրական  արժեք  ներկայացնող  բառեր,  դրանցով  կազմում  նախադասություններ, կատարում  լեզվական  աշխատանքներ  և  այլն։
  Յուրաքանչյուրխումբ սովորում է դասի մեկ հատվածը, բայց արդյունքում սովորում են ամբողջդասը` դադարեցնելով աշխատանքը և ուշադիր լսելով բոլոր խմբերի պատասխանները։
  Կարող  է  ունենալ  նաև  փորձագետների  խումբ`  «Ջիգսո  2»,  որիփուլերն են.•  նյութի ուսումնասիրություն և տեղեկատվության հավաքում,•  աշխատանք փորձագիտական խմբում,•  աշխատանք ուսումնական խմբում,•  ավարտական աշխատանք,•  ամփոփում։
3.  Շրջագայություն պատկերասրահում։
  Սա «Խճանկար» մեթոդի տարատեսակէ, որի նպատակն է փոխանակել տեղեկություններ, մշակել գաղափարներ և կատարել անդրադարձ, ինչպես նաև զարգացնել լսելու, ինքնուրույն աշխատելու,քննադատաբար  և  ստեղծագործաբար  մտածելու,  ցածրաձայն  խոսելու,  աշխատանքի արդյունքը ներկայացնելու հմտություններ։
Կրտսեր  տարիքի  աշակերտների  հետ  աշխատելիս  խմբերին  կարելի  էտալ նույն առաջադրանքը կամ խնդիրը։
 Աշխատանքը վերջացնելուց հետո, համեմատելով  մյուս  խմբերի  աշխատանքների  հետ,  աշակերտները  հետադարձկապ են ապահովում։
4.  Երեք բանալի և մեկ կողպեք։
 Աշխատանքը կարելի է կատարել զույգերով կամխմբով։
  Այս  մեթոդը  կարելի  է  կիրառել  այնպիսի  դասերի  իմաստի  ընկալմանփուլում, որոնք բավականին ծավալուն են, նույն նյութին կամ երևույթին վերաբերող մի շարք բնորոշ հատկանիշներ կան։
Աշակերտներին  առաջարկում  ենք  դասից  դուրս  գրել  երեք  նախադասություն (երեք բանալի), որը կարևոր է այդ նյութը յուրացնելու համար, բնագրիցընտրել մեկ նախադասություն (կողպեք), որը կամփոփի, կընդհանրացնի ասելիքը,  միտքը,  գաղափարը։
  Օրինակ`  «Այ  քեզ  բա˜ն,  ինչ  կա-չկա,  ինչ  երևում-չիերևում` հա՛յ-րե՛-նի՛ք  է»  (Կարինե  Թորոսյան  և ուրիշներ,  «Մայրենի  4,  էջ  62»)։
Քանի  որ  բնագիրը  ծավալուն  է,  այն  բաժանում  ենք  երկու  մասի  և  յուրաքանչյուրից ընտրում հավանական բանալիները և կողպեքը։
І հատված. Բանալիները` 1. Ուշացել են նրանք, ովքեր զոհվեցին։
 2. Ինչու՞ զոհվեցին, հայրի՛կ։
 3. Կռվում էին։
Կողպեքը`  -  Կռվում  են  հանուն  հայրենիքի,  զոհվում  են  հանուն  հայրենիքի, զոհվում են իրենց պատվի, արժանապատվության համար։
 ІІ  հատված.  Բանալիները`  1.  –  Ա՛յ  հեր,  հլա  ասա  հասկանամ,  էդ  մերամեն ինչի դասատուն որ ասում է, թե հանուն հայրենիքի, դա ո՞րն է… 2. – Էսծաղկած հողը, որին հեր ու տղա նստել ու իրար կարոտ ենք առնում, էս հողը, որմեզ հաց է տալիս։
 3. - Ամեն, ամեն ինչ, ինչ տեսնում ու չես տեսնում, հայրենիք է,ինչ կա-չկա, ինչ երևում-չի երևում` հա՛յ-րե՛-նի՛ք է։
Կողպեքը` -Ես նայեցի կապույտ-կապույտ երկնքին, մեր ծմակին, սարիճամփին, քարափի կարմիր-կարմիր պուտերին, հորս շունչն առա, նայեցի նրան,զգացի, որ ամեն ինչ` հայրս էլ հետը հայրենիք է։
Այս  մեթոդով  աշխատելիս  աշակերտների  մեջ  ձևավորվում  է  ընտրություն կատարելու, գլխավորը երկրորդականից տարբերելու հմտություն, ինչպեսնաև համագործակցելու, իր ընտրությունը հիմնավորելու կարողություն։
5.  Հինգրոպեանոց  ազատ  շարադրանք։
  Հինգրոպեանոց  ազատ  շարադրանքիմեթոդը կարող է կիրառվել ինչպես դասի խթանման փուլում, այնպես էլ կշռադատման` ելնելով  դասի  նպատակից  և  թեմայից։
  Ընտրում  ենք թեման  և  առաջարկում  հինգ  րոպեի  ընթացքում  ազատորեն  շարադրել  իրենց  մտքերը,  որիցհետո  դադարեցնում  են  աշխատանքը  և  ունկնդրում  մի  քանիսի  գրած  շարադրանքը։
Ներկայացնենք համագործակցային ուսուցմամբ դասի օրինակ.Դասի պլան -  Երրորդ դասարանԴասի թեման - Սողոմոն Մկրտչյան «Թագավորն ու հողագործը»[5,8]։
Առաջին դասաժամ -  Հաղորդման դաս։
Նպատակը  –  ա)  Ուսումնական  -  Աշակերտները  կսովորեն  վարժ,հասկանալով և առոգանությամբ ընթերցել, ճիշտ և անսխալ գրել, կռահումներու դատողություններ անել, վերլուծել ու բնութագրել։
 Փոքր խմբերում կքննարկեն բնագրի հերոսների կարծիքը միևնույն հասկացության վերաբերյալ, ինչպեսնաև  լեզվական  նյութի  շուրջ  կկատարեն  աշխատանք`  զարգացնելով  համագործակցային կարողություններ։
բ)  Դաստիարակչական  -  Կիմանան  բնության  հետ  վարվելու,  ծառերաճեցնելու և խնամելու, բարիք ստեղծելու մասին, մի խոսքով` կհասկանան աշխատանքի դերն ու նշանակությունը։
գ)  Պահվածքը  -  Կլինեն  հանդուրժող,  աջակցող,  կարգապահ,  ճիշտհաղորդակցվող և համագործակցող։
 Արժեքային  համակարգը  -  Կգնահատեն  բնությունը,  կիմանան  հողի,ծառի, թփի, ինչպես նաև ճիշտ ու տեղին ասված խոսքի արժեքը։
Սպասելիք  արդյունքները  –  Կկարողանան  վարժ  և  առոգանությամբկարդալ երկխոսությունները, կտարբերակեն հեղինակի և մեջբերվող խոսքերը։
Դերային  խաղով  կներկայացնեն  հերոսների  երկխոսությունը`  բացատրելովկետադրությունը։
  Կկրկնեն  բառակազմության  մասին  ունեցած  գիտելիքները`արմատ, ածանց, պարզ և բարդ բառեր։
Ուսումնական նյութեր – Տարբեր տեսակի ծառերի, հատկապես կաղնու,շիվերի, ծառատունկի, թագավորի, շքախմբի նկարներ։
Օգտագործվող մեթոդներ - «Կանխագուշակումներ հենակետային բառերով ու արտահայտություններով», «Կրկնակի գրառումներով օրագիր», «Բացատրական  ընթերցանություն»,  «Երեք  բանալի,  մեկ  կողպեք»,  «Համագործակցայինխմբեր»։
Դասի ընթացքը։
 Առաջին փուլ` խթանում։
 Այս փուլում օգտագործում ենք«Կանխագուշակումներ  հենակետային  բառերով  ու  արտահայտություններով»մեթոդը։
  Գրատախտակին  նախօրոք  գրում  ենք դասի  վերնագիրը  և թագավոր,շքախումբ, զառամյալ ծերունի, կնճռապատ ճակատ, քրտինք թափել, ընկուզենի,շիվ,  պտուղներ,  գանձարան,  կալվածք,  զինանոց,  վեզիր,  պարգև  բառերն  ուարտահայտությունները։
Աշակերտներին առաջարկում ենք կանխագուշակումներ անել տեքստիբովանդակության  վերաբերյալ,  փոքրիկ պատմություն  հորինել  և  գուշակել, թեինչ կապ կարող է ունենալ տունկը պարգևատրման հետ։
 Կարող են աշխատելզույգերով կամ համագործակցային փոքր խմբերով։
Աշակերտների գուշակությունները և փոքրիկ պատմությունները լսելուցհետո առաջադրում ենք կարդալ հղումը` «Ծառ տնկելը շատ բարի գործ է, քանիոր ծառն ինքը բարիքի աղբյուր է։
 Ինչպես գիտենք, ծառերը միանգամից պտուղչեն  տալիս,  բայց այս  պատմվածքի  նորատունկ ծառը  մեկ  օրում  երկու  անգամառատ բերք պարգևեց։
 Զարմացա՞ր։
 Կարդանք…»։
 Բացատրությունը տալիս ենքբնագիրը կարդալուց հետո, երբ աշակերտներին ծանոթ կլինի այն։
Երկրորդ  փուլ`  իմաստավորում։
  Այս  փուլում  ընտրում  ենք  «Բացատրական ընթերցանություն» և «Կրկնակի գրառումներով օրագիր» մեթոդները։
Աշակերտներն ընթերցում են դասանյութը` զուգահեռ բացատրելով նորածանոթ  բառերը,  արտահայտությունները  և  կետադրությունը։
  Երկրորդ  անգամ ընթերցելուց հետո ստեղծում ենք նշված օրագիրը, որի համար աշակերտները թուղթն ուղղահայաց գծով բաժանում են երկու մասի։
 Ձախ կողմում գրումեն  բնագրի  տպավորիչ  հատվածները,  իսկ  աջ  կողմում`  նշված  յուրաքանչյուրհատվածի վերաբերյալ մեկնաբանություններ և բացատրում (Ինչի՞ մասին է այդհատվածը։
 Ի՞նչ է հիշեցնում այն։
 Ինչո՞ւ է այդ հատվածը կարևորում)։
Բառային  աշխատանքի  ժամանակ  առաջադրում  ենք  բացատրել  շքախումբ, կնճռապատ, մրմնջալ, վարձահատույց, գանձարան, ակնեղեն, զինանոց,ընկուզենի, գեղջուկ բառերի կազմությունը և ուղղագրությունը։
 Մեկ անգամ ևսաշակերտները  հիշում  և  կրկնում  են,  որ  բառերն  ըստ  կազմության  լինում  ենպարզ (արմատական), բարդ և ածանցավոր։
Էջ 10-ի լեզվական աշխատանքները երեքն են, որոնց կատարումը կարելիէ կազմակերպել ըստ մակարդակների ուսուցմամբ` համագործակցային խմբերով` բաժանվելով երեք խմբի։
Առաջին առաջադրանքը հանձնարարում ենք առաջին խմբի աշակերտներին։
  Նրանք  պետք  է  օգտվեն  տրված  նկարից,  կազմեն  ածանցավոր  ու  բարդբառեր  ու  գրեն  տետրերում։
  Նկարում  պատկերված  ծառի  արմատին  գրված  էարև բառը, իսկ ճյուղերին՝ ոտ, ելք, փայլ, համ, ծաղիկ, բույր, շող, ան, ային, մուտքածանցներն  ու  բառերը։
  Աշակերտները,  իրար  օգնելով,  կազմում  և  տետրումգրում են հետևյալ բառերը՝ արևոտ, արևելք, արևափայլ, արևահամ, արևածաղիկև այլն։
 Ովքեր արագ ավարտում են, անցնում են հաջորդ առաջադրանքին։
Երկրորդ առաջադրանքը հանձնարարում ենք երկրորդ խմբի աշակերտներին։
  Նրանք  պետք  է  տրված  բառերով կազմեն  բարդ  բառեր։
  Աշակերտները,մտքեր փոխանակելով, բնագրից օգտվելով, տրված բառերով կազմում են հետևյալ բարդ բառերը՝ շքախումբ, կնճռապատ, հողագործ, շնորհակալ։
Երրորդ առաջադրանքը առաջադրում ենք երրորդ խմբի աշակերտներին։
Նրանք մեկնաբանում են «Քրտինք թափել» դարձվածքը` պատմելով դրվագայիննկարների  բովանդակությունը,  համեմատություններ  անցկացնելով  նրանցմիջև, բացատրելով եղած կետադրական նշանները։
 Աշակերտներն ասում են, որառաջին նկարում դարձվածքն օգտագործված է ուղիղ իմաստով (դույլը պահելէ,  և  ճակատից  քրտինքը  կաթիլներով  թափվում  է),  իսկ  երկրորդ  և  երրորդնկարներում՝ փոխաբերական իմաստով և նշանակում է քրտնաջան, անդադարաշխատել, ջանք թափել, ջանալ։
 Նկարներից մեկում մարդը փայտ է տաշում, իսկմյուսում` գրքերը սեղանին դրված` մտածում ու գրում է։
Վերջում եզրակացնում են` «Ով աշխատի, նա կուտի» և բացատրում։
Կշռադատման  փուլում  կիրառում  ենք  «Երեք  բանալի,  մեկ  կողպեք»մեթոդը։
  Աշակերտներին  առաջարկում  ենք  բնագրից  դուրս  գրել  երեք  նախադասություն,  որոնք  պետք  է  ընտրվեն  կողպեքի`  առածի  բովանդակությունիցդուրս գալով։
Վերջում ամփոփում ենք դասը, և աշակերտները կարդում են «Այսպիսով,աշխատանքը մայրն է ամեն բարիքի» հղումը և մեկնաբանում։
Եզրահանգում. «Ոչ մի հետաքրքիր նորույթ ի հայտ չի գալիս առանց համագործակցության»։
Ջեյմս ՈւայթսոնՈւսուցչի արդյունավետ աշխատանքի նախապայմաններից մեկը ուսուցման  բազմազան  միջոցներին  տիրապետելն  է։
  Այս  իմաստով  ուսուցման  նորմեթոդների ու եղանակների իմացությունը շատ կարևոր է։
 Համագործակցայինուսուցման ներդրումը Հայաստանում իր հետ բերեց մեծ առաջընթաց ուսուցմանև ուսումնառության գործընթացում։
Մանկավարժական նշանակությունից բացի, այն ունի նաև հասարակական գործառույթ։
 Հայաստանում, ինչպես ամբողջ աշխարհում, ակնհայտ է, որմարդիկ  կարիք  ունեն  աշխատելու  խմբերով,  ուստի  համագործակցային  բազմազան  հմտություններ  են  անհրաժեշտ  խմբային  աշխատանքն  արդյունավետդարձնելու համար։
Эта  работа  преследует  следующие  цели։
  способствовать  улучшениюԳ ր ա կ ա ն ո ւ թ յ ո ւ ն 1.  Խաչատրյան Ս.Գ., Աշակերտների ինքնուրույն և ստեղծագործական աշխատանքի ձևերը մայրենիի ժամերին /համագործակցային ուսուցում/, «Նախաշավիղ», 1. 2003, Երևան, «Տիգրան Մեծ», 64 էջ։
2.  Խաչատրյան  Ս.Գ.,  Ուսուցման  ժամանակակից  մեթոդների  կիրառումը,Գյումրի, 2006, 96 էջ։
3.  Հովհաննիսյան Գ., Զոհրաբյան Ա., Արնաուդյան Ա., Գրիգորյան Ք.,ԴավթյանՄ.,  Օհանովա  Ի.,  Կառուցողական  կրթության  հիմունքները  և  մեթոդները,Երևան, «Տիգրան Մեծ» հրատ,. 2004, 336 էջ։
4.  Հովհաննիսյան  Ա.,  Հարությունյան  Կ.,  Խրիմյան  Մ.,  Խաչատրյան  Ս.,  Բայաթյան  Ն.,  Ալեքսանյան  Լ.,Պուրուկուրու  Վ.,  Համագործակցային  ուսուցում,Երևան, «Անտարես» հրատ., 2006, 123 էջ։
5.  Սարգսյան Վ. Ա., Թորոսյան Կ. Ա., Խաչատրյան Հ. Վ., Ջիլավյան Ե. Խ., «Մայրենի 3», Երևան, «Մակմիլան- Արմենիա» հրատ., 2011, 159 էջ։
6.  Վարդումյան Ս., Ջաղինյան Ն., Հարությունյան Լ., Գարի Վարելլա, Ժամանակակից  մանկավարժական  մոտեցումներ,  Երևան,  «Նոյյան  տապան»  հրատ.,2005,  402 էջ։
Տեղեկություններ հեղինակի մասինԱփոյան Արգինե Էլմիրի – մագիստրոս, Արթիկի թիվ 8 հիմնական դպրոցի դասվար։
E-mail։
 argine.apoyan.1976@mail.ru։
