Անգլիական  և  հայկական  օրորոցայինների՝  որպես  բանարվեստի  ինքնատիպ  տեքստերի  յուրահատկությունը  թելադրվում  է  նրանով,  որ  հասցեատերը  երեխան  է  և  նրա  աշխարհը,  իսկ  հեղինակը՝  ժողովուրդ-ծնողը,  առավելապես երեխային խնամող կանայք։
 Օրորի տեքստի լեզուն աչքի է ընկնում հուզականությամբ,  արտահայտչական  ներկապնակի  բազմազանությամբ։
  Մայր(օրորասաց) և երեխա, երեխա և սեր, գովեստ ու խրատ, կարոտ ու հորդոր, օրհնանք  ու  մաղթանք  ներառող  տեքստեր.  սրանք  են  բովանդակային  այն հիմնաշերտերը,  որոնցում  դրսևորվում  են  օրորների  խոսքարվեստի  մասնահատկությունները։
 Օրորների տեքստերում ձևավորվում է գերբնական այն միջավայրը,որի կերպարները մոգական են, գերիրական։
 Ասելիքի մեջ մայրն անկեղծ է, չիթաքցնում զգացմունքները, հիացմունքն ու հիասթափությունը առօրյա կյանքից։
Պատմամշակութային տարբեր համատեքստերում օրորոցայինի հիմնական  գործառույթը  մանկան  քնի  ապահովումն  է,  որն իրականացնում  են  գերբնական,  նվիրատու  կամ  քնաբեր  կերպարները։
  Ինչպես  արդեն  նշել  ենք,  հիմնականում երեխայի և մոր կապն է արտահայտված օրորներում, բնականաբարգերակա  է  դառնում  իգական  սեռի  դերակատարումը։
  Ասացողի  գործոնը  կարևորվում  է  տեքստում,  քանի  որ  նա  ի  զորու  է  ազդելու  լսողի  վրա  (օրորոցայինների պարագայում՝ երեխայի)։
 Ե՛վ երեխան, և՛ օրորասացը դիտարկվում ենորպես օրորի տեքստի ակտիվ մասնակիցներ։
 Երեխայի քունն ապահովող երգերում ավելի շատ են ընդգծվում մայր-երեխա (mother-child) անմիջական շփումնու  փոխհարաբերությունը։
  Ամեն  մարդու  կյանքում  մայրերը  առաջին  հեքիաթասացներն  են,  երբեմն  նաև  հեքիաթարարները։
  Հեքիաթի  մեջ  երեխան  ավելիքան ապահով է, քանի որ նա մեծ մասամբ աճում ու մեծանում է գերբնական ունվիրատու ոգիների բարեբեր ու հովանավոր մթնոլորտում։
 Երբեմն այս ոգիներըկարող  են  ստանալ  այլ  անվանումներ՝  պահապան  ոգի,  մանկապահպան  ոգի,խնամարկու ոգի։
Հաճախ ավանդական օրորների հենքով մայրն ստեղծում է իր տվյալ պահին, տվյալ վիճակին համարժեք ինքնաբուխ, հանպատրաստից տեքստեր, հատկապես այն ժամանակ, երբ ունենում է գերխիտ ապրումներ։
 Զավակը կարծեսդառնում  է  այն  նվիրական  անձը,  որին  մայրը  հաղորդակից  է  դարձնում  իրենհուզող խնդրի մասին, մինչև իսկ պատմում իր կյանքի տեքստը։
 Բարուրին իրճակատագրի մասին պատմելը անսովոր, արտակարգ հաղորդակցման միջոց է,որը դառնում է նաև յուրօրինակ հոգեդարման մոր համար։
Շատ օրորներում հստակ նկատելի է, որ մայրը դիմում է մանկապահպանհովանավոր կերպարներին (Սուրբ Աստվածամայր, Աստված, սրբեր,  հրեշտակներ)՝ որպես գերբնական ուժերի։
 Վկայաբերենք վերոնշյալը հաստատող բանահյուսական նմուշներ։
Մայրը օրորների տեքստերում երբեմն արտահայտում է իր հնարավորությունների  սահմանափակ  լինելը,  հետևաբար  վերերկրային,  գերբնական ուժերին նա խնդրում է իր զավակի համար ապահովել բարօրություն, ծաղկում, հետագա քայլերի զորացում։
 Նա օրորի բովանդակային պլանում հույզերի ու ապրումների ենթահղումներով ստեղծում է իրականությունից դուրս մի իրականություն՝ օգտագործելով դրախտ(Heaven), պարտեզ(garden) բառային միավորները։
Ըստ էության գերբնական կերպարները հանդես են գալիս գերբնական միջավայրում, և հերոսները ներդաշնակ են այդ միջավայրին, նրանց գործողություններնէլ թելադրվում են հենց այդ միջավայրով։
 Հայերեն օրորների տեքստը հնչում էիբրև  պահպանիչ  մանկան համար. այն չարխափան  է,  ունի  չար  աչքից  ու  չարմտքից երեխային զերծ պահելու հմայական զորություն։
²ëïí³Í³Ù³ÛñÝ ³ñ¨¹ å³ÑÇ [6, էջ 55]։
Տեքստն  արտահայտում  է  չարի  դեմ  արգելքի  գաղափար  (â³ñË³÷³Ýã³ñ»ñ¹ Ë³÷³ÝÇ),  միաժամանակ  օրհնանքի  (²ëïí³Í³Ù³ÛñÝ ³ñ¨¹ å³ÑÇ)բանաձև է և աչքի է ընկնում ժողովրդական լեզվամտածողության տարերքի անզուգական դրսևորմամբ(Â¨ë ¹»Ù µ»ñ»Ù ã³ñ»ñáõ¹)։
Այսպիսով՝ օրորների տեքստի լեզուն արտահայտում է բանաձևեր (մաղթանք, օրհնանք, չար ուժերի դեմ խոսքի հմայական զորությամբ հանդես գալումիտում),  որոնք  օժտված են  ցանկության իրագործման  գերբնական  հնարավորություններով։
 Մանկանը քնեցնող մայրն իր ամենանվիրական զգացմունքները, սրբազան դողն ու երեխայի ապագայի վառ երազանքներն է արտահայտումմի  շարք  օրորներում՝  ստեղծելով  երևակայական,  հեքիաթային  աշխարհ  իր  ևերեխայի համար։
 Օրորոցայինի տեքստը ներկայացնում է մի ուրույն աշխարհ։
Սովորաբար մայրը դիմում է հեքիաթային ժամանակին՝ փորձելով կտրվել իրական աշխարհից ու ժամանակից։
 Ավելին, պատկերվող աշխարհը թեև իրականին մոտ է, բայց նաև մտացածին է ու անիրական։
 Իհարկե, այդ աշխարհը խիստպայմանական  է.  գոյություն  ունի  և՛  ժամանակի  մեջ,  և՛  ժամանակից  դուրս։
Հեքիաթային  ժամանակի  մեջ  չկա  գոյի  սահմանափակում  և  առարկայացում,որովհետև ժամանակն ընկալվում է որպես անվերջ հասկացություն։
 Հիշյալ համատեքստում երեխան դիտվում է անվերջության, անեզրության, անհունությանլուսապսակով։
Մոր  ստեղծած  երևակայական  աշխարհում  թափանցում  են  խորհրդանշական  կերպարներ՝  իրենց  գերբնական  զորությամբ։
  Խորհրդապաշտականպատկերները օգնում են ստեղծելու այնպիսի աշխարհ, որտեղ ամեն ինչ բարի է,լավատեսությամբ լի, լույսով պարուրված։
 Մի շարք օրորներում ակնհայտորենպատկերված  են  հեքիաթային  գործող  անձինք  կենդանական  և  բուսական  աշխարհից։
  Յուրահատուկ  դերակատարում  ունեն  կենդանիները,  որոնք  կարծեսկենդանակերպ քնաբեր ոգիներ են և ուղեկցում են երեխային դեպի բարին նրակյանքի անցումային փուլերում։
 Այսպես՝  Օրոր, օրոր, եղներն ին եկեր,Եղներն ին եկեր, լեռներն ին իջեր։
Քեզ ալ անուշ քնիկ ին բերեր.Բերեր քու ծով-ծով աչերդ ին լցեր,Անուշ քնովդ ին քնացուցեր, Քաղցրը կաթնովն ին կշտացուցեր[6, էջ 56]։
Տեքստը  ինքնին  մեղեդային  է,  յուրօրինակ  մեղմասություն, անուշ քնիկ,ծով-ծով աչեր, քաղցր կաթնով արտահայտություններում ընդգծված մակդիրներով  ստեղծվում  է  այն  մեղմ  ու  անդորրաբեր  մթնոլորտը,  որն  այնքան  անհրաժեշտ է երեխայի հանգիստ քնի համար։
 Բանահյուսական այլ ժանրերում ևս եղներ-եղնիկին  կամ  պախրային  է  հաճախ  վերագրվում  մոր  գործառույթը։
  Այսմտքի տիպական դրսևորմանն ենք հանդիպում նաև Ղ.Աղայանի «Անտառի մանուկը» հեքիաթում. Սիրո՛ւն երեխա, որբ ես մնացել,Քո անբախտ մորը գերի են տարել.Նա գնա՜ց, կորա՜վ, էլ ետ չի գալու, Էլ ոչ մի անգամ քեզ ծիծ չի տալու։
Նա քեզ փաթաթեց լայն տերևներով.Ճոճի մեջ կապեց՝ «նանիկ» ասելով.Նա լաց էր լինում աղի արցունքով,Իր վերջին «նանիկն» ասում էր լալով.Նանա, բալիկս, նանա՜,Մեծատերև թաթաշոր,Մանրատերև ոտաշոր,Քամին կանի՝ ժաժ կըտա,Պախրեն կըգա՝ ծիծ կըտա,Նանա , գառնուկս, նանա…Ահա եկել եմ, որ քեզ ծիծ տամ ես,Պահեմ, պահպանեմ իմ հորթուկիս պես,Պախրան ծիծ տվավ երեխին, երեխան կշտացավ ու քնեց [5, էջ 383-384] …Ինչպես  տեսնում  ենք,  ժանրային  ներթափանցումը  (օրորը  հեքիաթում)ավելի է հարստացրել օրորի բովանդակությունը։
Մեզ  հուզող  խնդրի  տեսանկյունից  ուշագրավ  է  անգլիական  բանահյուսության մեջ փերիների (fairy) վտանգից պաշտպանվելու գաղափարը։
Փերիները՝ որպես գերբնական կերպարներ կամ ոգիներ, հանդես են եկելերեխաներին  գողացող  թևավոր  էակներ։
  Այն  միտքը,  թե  Շոտլանդիայում  (և  ոչմիայն)  փերիները  օրորոցից  գողացել  են  երեխային  և  նրա  փոխարեն  (fairychangeling) այլ երեխա են դրել, մեր ժամանակներում արդեն անհավանական էթվում։
  Այս  նույն  միտքը  հաստատվում  է  հետևյալ  օրինակով.  Fairy  steals  childfrom cradle and leaves fairy substitute[8, р. 45]։
 Չնայած այս ամենին՝ այլ աղբյուրներհաստատում են այդ իրողությունը։
 Ջ. Մ. Բարրին տալիս է փերիների ծագմանիր  տարբերակը.  «Երբ  առաջին  անգամ  երեխան  ծիծաղում  է,  նրա  ծիծաղըբաժանվում է միլիոնավոր կտորների, և դրանք տարածվում են աշխարհով մեկ,այսպես էլ առաջանում են փերիները»[1, էջ 39]։
Բացի գերբնական կերպարներից ու գերբնական միջավայրից, հայտնի եննաև  գերբնական  առարկաներ։
  Այսպես՝  չար  աչքից  և  փերիների  վտանգիցազատվելու համար անգլիական իրականությունում երեխայի հագուստին ամրացրել են կրծքազարդ և պահպանիչ բնույթ ունեցող այլ պարագաներ, հայկականում՝ աչքի ուլունք։
Քնաբեր  գերբնական  միջոց  է  համարվել քնի ուլունքի  կիրառումը,  որնառավել հաճախ հանդիպում ենք հայկական ժողովրդական հեքիաթներում. Կնիկ դրեց զչոք, մարդ դրեց զգլուխ ու քնավ։
 Օր քնավ, կնիկ բերեց հանեցճեպեն զքնու հ՛լուն, թալեց իրկա անկաճ, գլորեց քարըմ բերավ իրկա խեչ, վերուցուր  չոքի  վրայեն  զիրկա  գլուխ,  դրեց  վըր  քարին  [4,  էջ  349]։
  Կամ  Կյուլ,  Բլբուլզքնու հըլուն կթալեն սեյիսի անկաճ, գինան ես իմ, կէլնին զուրանց շորոր կհագնեն, կապեն, զուրանկ կէնին չորպայե նախոշան[4, էջ 54]։
Հայկական  սովորութամշակութային  կենցաղում  մայրը  երբեմն  չքնողերեխային սաստելու և լռեցնելու համար դիմում է հնարների. «Քնի, թե չէ Մեշոկպապին կամ բոբոն (երևակայական հրեշի անուն, որով վախեցնում են երեխաներին) կգա  ու  կտանի»[3, էջ 381]։
  Այլալեզու  մշակույթներում  չքնող  երեխայինսպառնացել են բուի չարագուշակ կերպարով.    Անգլիական կենցաղում հիշատակվում է Willie Winkie-ի՝ որպես քնաբեր ոգումասին։
Ի դեպ, կան խորհրդանշական պատկերներ, որոնք ի հայտ են գալիս թե՛անգլալեզու, թե՛ հայ օրորներում (և ոչ միայն)։
 Կարծում ենք՝ վերջինս պայմանավորված  է  համամարդկային  հոգեբանական  օրինաչափություններով,  կնոջմտածողության  և  հուզաշխարհի  ընդհանրություններով՝  անկախ  էթնիկականպատկանելությունից։
 Երեխայի հանդեպ մայրական գորովի յուրօրինակ դրսևորում  է,  որ  օրորին  խառնվում  է  քամու  դերակատարումը։
  Քամին  օգնում  է,  որօրոցքը տարուբերվի, և քունը ավելի շուտ մոտենա մանկան աչքերին.Հայկական օրորոցայիններից մեկում հարավային տաք քամին է օրորումերեխային  և ապահովում  նրա  քնի  հոգեզմայլ վիճակը։
 Քամին՝  իբրև  բնությանտարերք ու նախասկզբնական տարր(օդ), դարձյալ մարմնավորում է  գերիրական կերպար.Դու պըզտիկ ես, բարով ջոջնաս,Հարավ քամին քե օրորե,Րուրի՜- րուրի՜, րուրի՜, րուրի՜,Իմալ էնեմ, գառնո՛ւկ տըղաս։
Վերու ոչխար քեզի ծիծ տա [6, էջ 95]։
Բոլոր դեպքերում լեզվական մակարդակում («հարավ քամի») բառակապակցությունը մի դեպքում, մյուս դեպքում «ոսկի քուն» (golden slumbers) բնորոշումները  դառնում  են  մոր  հուզական  վիճակի  ու  զավակի  համար  նվիրականցանկության բացահայտում։
Smiles await you when you rise։
Այսպես՝ Պլպուլ ձան արեր ձագերուն, Քուն է բերեր շահեն աչերուն. Քուն է բերեր աչերն լցեր,  Անուշ քնով քնացուցեր[6,էջ 56 ]։
Վկայաբերված  օրորներում  ակնհայտ  է  բնության  պատկերների  խորհըրդանշանային լինելը։
 Անգլիական տեքստում ծաղրասարյակը (mockingbird),հայկականում  պլպուլը  ձեռք  են  բերել  գործառութային  այլ  բովանդակություն,այն  է՝  քնաբեր  հատկություն։
  Կարող  ենք  ասել,  որ  օրորոցային  բնագրերում«բնության  բնակիչները»  հանդես  են  գալիս  գերբնական  տիրույթում։
  Ինչ  խոսք,գերբնական բառն  ունի  նաև  անսովոր, արտակարգ, բնականից վեր իմաստները[7, էջ 429]։
Այս  ամենով  հանդերձ  կարելի  է  ասել,  որ  իր  իսկ  ստեղծած  մտացածինաշխարհում մայրն ինքն է բնությունից կերպար վերցնում և օժտում գերբնական՝անսովոր,  արտակարգ  հատկություններով(վերոհիշյալ  օրորոցայիններում եղնիկի, պլպուլի, սարյակի, քամու հիշատակումը)։
 Օրորոցայինի  իմաստն  ու  նշանակությունը  նաև  այն  է,  որ  երեխային  իսկզբանե  տալիս  ենք  այն  ըմբռնումը,  որ  ինքը  և  բնությունը  նույնացած  են,  այսինքն՝ երեխան բնության մի մասնիկն է։
 Մայրը երգում է այս օրորոցայինները,որոնցով կարծես իր զավակին հանձնում է մայր բնության խնամքին՝ փորձելովապահովել նրա և բնության կապը, այսինքն՝ պատկերավոր արտահայտություններով զավակին պարուրում է բնության հանդեպ որդիական սիրով։
 Վերոնշյալօրորների նպատակն է ցույց տալ երեխայի և բնության (child-nature), երեխայի ևտիեզերքի  (child-earth)  միասնությունը։
  Օրորներում  առաջադրվում  են  նաևգեղեցիկի  ընկալում  ու  զգացողություն`  ամբողջի  ներդաշնակ  տիրույթում,  ևերեխայի՝  բնությանը  նմանվելու  գեղագիտական  գործառույթ։
  Բնության  տարրերի  ու  երևույթների  ներհյուսումը,  զուգորդումն  ու  ներդաշնակումն  են  ընդգծում և՛ անգլիական և՛ հայերեն օրորոցային տեքստերը։
Օրորասացի ստեղծած այլաշխարհի նկարագրությունը բնութագրվում էնրա լեզվական արտահայտչամիջոցների նրբընտիր կիրառմամբ։
 Մայրը հոգունրբացման  անսահման  ճանապարհ  է  անցնում՝  ընտրելով  իր  հոգեվիճակինհարիր լեզվական այս կամ այն միավորը, պատկերավորման միջոցը։
Առհասարակ  օրորներում  իրականի  ու  անիրականի  սահմանագիծըջնջվում է,  միմյանց  ներհյուսումը  այնքան  ինքնաբուխ  է, այնքան անմիջական,որ դժվար է տարորոշել՝ որտեղ է ավարտվում իրականը, և որտեղից է սկսվումանիրականը։
Լեզվական  իրականությունը  (օրորոցայինի  տեքստ)  համապատասխանաբար  արտահայտում  է  այն  գերբնականը,  երևակայականը,  մտացածինը,որոնք միշտ արտաքո կարգի են, առօրեական չափումներից դուրս և մոտենումեն մոր՝ զավակի հանդեպ ունեցած զգացողության բացառիկ դրսևորմանը, որինմասնակից են թե՛ երկրային և թե՛ երկնային ուժերը։
Անգլալեզու և հայ օրորոցայիններում սակավ են այն նմուշները, երբ օրորերգողը հիշատակում է հասցեատիրոջ անունը, քանի որ երեխայի անունը տալըգաղտնագիր  է  եղել։
  Վաղ  պատմական  համատեքստում  մարդու  անունը  չէինտալիս և դրա փոխարեն օգտագործում էին փաղաքշական արտահայ-տություններ։
  Ահավասիկ  հայ  իրականության  մեջ  մարդիկ  երեխայի  անվան  փոխարենասում էին սիրունս, բալես կամ տալիս էին երկնային լուսատուների անուններ՝արևս, լուսինս, աստղս, իմ փայլուն աստղս, երբեմն էլ կենդանիների անուններ՝փիսո ջան, փիսիկ ջան, շունիկ ջան։
 Ըստ ամենայնի, այս երևույթը ևս կարելի էբացատրել գերբնական առնչություններով և աղերսներով։
Մեր ուսումնասիրությունը թույլ է տալիս եզրակացնել, որ օրորոցայինների  տեքստերում  առավելապես  գործածվում  են  պատկերավորման  այնպիսիմիջոցներ,  որոնք  ըստ  էության  դառնում  են  խոսքի  ոճական  բանադարձմանհնարներ։
 Բոլոր դեպքերում գերբնականին առնչությունն ստեղծվում է բառերիմոգականությամբ, բառի սովորական իմաստից այն կողմ անցնելու և անսովորին հասնելու միտումով։
Մեկ այլ խոսուն օրինակ է. Լեզվաոճական  մակարդակում  Sleep  like  a  lady(or  gentleman)  համեմատությունը՝ որպես պատկերավորման-արտահայտչական միջոց, ինչ-որ չափովառնչվում է չափազանցություն  բանադարձումին։
 Վերջինս  մոր  կողմից զավակին տրվող գերագույն գնահատականն է։
 Հայկական օրորներում ևս օրորասացըգովեստի խոսքեր է ասում իր երեխային, որը նույնպես գերբնական միջավայր էստեղծում, քանի որ օրորոցում «քնած երեխան չի կարող թագավոր լինել».Նանա, իմ թագավոր ջան,Ոսկե քանքուլավոր ջան,Նանա, նանդ քեզ մատաղ,Նանա հերդ քեզ հոտաղ[2, էջ 56]։
Մեր ընկալմամբ, օրորոցային տեքստերի կրկնվող միավորները (նույնասկիզբ, նույնավերջ), ինչպես նաև օրորոցի պարբերաբար տարուբերումը ի վերջոծառայում  են երեխայի  քունը  ապահովելու  գործընթացին՝  ստեղծելով  գերբնական միջավայրի պատրանք։
 Խոսքի և գործողության համաշեշտությունը ավելիէ արագացնում օրորասացի նպատակի իրականացումը։
названия։
  защитные  духи  и  др.  Лингво-стилистический  анализ  текстов  имеетArmenian  lullaby  texts.  Supernatural  beings  have  different  names։
  protective  soul,Գ ր ա կ ա ն ո ւ թ յ ո ւ ն   1.  Գիտաժողովի  ծրագիր  և  թեզիսներ, Գերբնականի  խորհուրդը  հեքիաթում,Հովհ. Թումանյանի թանգարան, Երևան, 2014, 55 էջ։
2.  Լալայան Ե., Երկեր հինգ հատորով, հատոր 3, «Գիտություն» հրատարակչություն, Երևան, 2004, 278 էջ ։
3.  Աղայան  Է.  Արդի  հայերենի  բացատրական  բառարան։
  «Հայաստան»  հրատարակչություն, Երևան, 1976, 1642 էջ։
4.   Հայ  ժողովրդական հեքիաթներ,   Խմբ.՝  Գևորգյան  Ս.  Ա.,  հ.  XIII, ՀՍՍՀ  ԳԱ    Հնագիտ. և ազգագր. ինստիտուտ, Եր., 1985, 436 էջ։
5.  Աղայան  Ղ.,  Երկեր,  «Սովետական  գրող»  հրատարակչություն,  Եր.,  1979, 654 էջ։
6.  Գրիգորյան  Ռ.,  Հայ  ժողովրդական  օրորոցային  և մանկական  երգեր,    Հայկական  ՍՍՀ  գիտությունների  Ակադեմիայի  հրատարակչություն,  Երևան,  1970,467 էջ։
7.  Մալխասեանց  Ս., Հայկական ՍՍՌ պետական հրատարակչութիւն, հատոր1, Երևան, 1944, 2409 էջ։
10.  http։
//www.contemplator.com/ireland/dromore.htmlՏեղեկություններ հեղինակի մասին Մատիկյան Հասմիկ Համլետի - ՀՀ ԳԱԱ Շիրակի հայագիտական հետազոտություններիկենտրոնի կրտսեր գիտաշխատող, Հայաստանի պետական տնտեսագիտական համալսարանի Գյումրու մասնաճյուղի դասախոս, Անգլերեն լեզվի և նրա դասավանդման մեթոդիկայի ամբիոնի հայցորդ, E-mail։
