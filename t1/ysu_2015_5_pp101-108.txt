ՀԱՄԱԳՈՐԾԱԿՑՈՒԹՅԱՆ ՎԱՐՈՒՅԹՆ ԸՍՏ ՀՀ ՔՐԵԱԿԱՆ ԴԱՏԱՎԱՐՈՒԹՅԱՆ ՆՈՐ ՕՐԵՆՍԳՐՔԻ ՆԱԽԱԳԾԻՔրեական  դատավարությունում  դատավարական  ձևի  տարբերակման  հիմնահարցը եղել և մնում է դատավարագետների ուշադրության կենտրոնում։
 Այն առավելարդիական դարձավ քրեադատավարական բարեփոխումների ներկայիս փուլում, որինպատակն  է  ունենալ  արդյունավետ,  խնայողական,  միջազգային  չափանիշներին  համապատասխանող քրեական դատավարություն։
Սույն աշխատանքում ՀՀ քրեական դատավարության նոր օրենսգրքի նախագծիլույսի ներքո քննարկելու ենք համագործակցության վարույթի էությունն ու նշանակությունը,  առանձնահատկությունները,  կիրառման  կարգը,  ինչպես  նաև  այս  ինստիտուտի դրական և բացասական կողմերը։
Մեղադրյալի  հետ  համագործակցության  վարույթն  այսօր  լայնորեն  և  բավականին  արդյունավետ  կիրառվում  է  արտասահմանյան  մի  շարք  երկրների  քրեականդատավարության  մեջ։
  Այս  ինստիտուտն  ուղղված  է  լուծելու  այնպիսի  խնդիրներ,ինչպիսիք են հանցագործությունների բացահայտումը, հանցագործների մերկացումը,նրանց վերաբերյալ խոստովանական ցուցմունքների ստացումը և այլն։
«Արդարադատության  հետ  գործարք»  կոչվող  իրավական  ինստիտուտը  «մեղանչողի  գործի  վերանայում»  անվամբ  հայտնի  էր  դեռևս  միջնադարյան  Բրիտանիայում։
Դատավարական այս ընթացակարգն այսօր նախատեսված է մի շարք երկրների (օրինակ՝ ԱՄՆ, Ֆրանսիա, Գերմանիա, Իտալիա, ՌԴ, Լատվիա, Լիտվա, Էստոնիա, Վրաստան, Մոլդովա, Բուլղարիա) օրենսդրությամբ, և նրանց փորձի ուսումնասիրությունըհաստատում է այս ինստիտուտի կիրառման անհրաժեշտությունը։
Հարկ  է  նշել,  որ  ՀՀ  քրեական  դատավարության  նոր  օրենսգրքի  նախագիծն1առաջին  անգամ  է  նախատեսում  քննարկվող  ինստիտուտը,  ուստի  այն  նորամուծություն  է  մեր  իրականությունում։
  Այս  ինստիտուտի  ներմուծումը  կարող  է  մտավախություն  առաջացնել,  որ  դրա  կիրառումը  հնարավոր  է  անմեղ  մարդկանց  զրպարտելուճանապարհով  արդարացի  պատժից  խուսափելու  միջոց  հանդիսանա։
  Միևնույն  ժամանակ չպետք է մոռանալ, որ այս ինտիտուտը հնարավորություն է տալիս բացահայտել ավելի ծանր ու դժվար բացահայտվող կամ լատենտային հանցագործություններ։
Բացի այդ՝ համաձայնություն կնքելով մեղադրյալը չի ազատվում քրեական պատասխանատվությունից. նա կրում է արժանի, բայց համեմատաբար ավելի մեղմ պատիժ։
ՀՀ քրեական դատավարության նոր օրենսգրքի նախագծի (այսուհետ` Նախագիծ)461-րդ  հոդվածի  2-րդ  մասը  սահմանում  է,  որ  համագործակցության  միջնորդությունկարող  է  ներկայացվել  մեղադրյալի  նկատմամբ  քրեական  հետապնդում  հարուցելուպահից մինչև նախաքննության ավարտի մասին հայտարարելը։
 Ա. Սմիրնովը նշում է,որ  անձը  համագործակցելու  համար  կարող  է  միջնորդել  քրեական  հետապնդում  հա1 Տե՛ս ՀՀ քրեական դատավարության նոր օրենսգրքի նախագիծ (05.11.2013 թ. դրությամբ)։
րուցելու  պահից  մինչև  քրեական  գործի  նյութերի  հետ  ծանոթանալը1։
  Նախագծիկարգավորումն ավելի ընդունելի ենք համարում, քանի որ չպետք է մոռանալ, որ այսինստիտուտն ուղղված է նաև մինչդատական վարույթի ծանրաբեռնվածության նվազեցմանը  և  այդ  փուլում  ռեսուրսների  ու  ժամանակի  խնայողությանը։
  Այնուամենայնիվ,  կարծում  ենք`  ավելի  նպատակահարմար  կլինի,  եթե  այդպիսի  միջնորդություններկայացվի  գործի  նյութերի  հետ  ծանոթանալուց  հետո,  քանի  որ  հենց  այդ  պահիցսկսած մեղադրյալը կարող է ամբողջական պատկերացում կազմել մեղադրանքի հիմնավորվածության մասին։
 Միայն այդ պահից նա կարող է օբյեկտիվորեն պատկերացում կազմել իր և իր մեղադրանքի «շանսերի» մասին. չէ՞ որ քրեական հետապնդումնսկսելու  պահին  դեռևս  ակնհայտ  չէ`  արդյոք  վարույթն  իրականացնող  մարմիններըկարո՞ղ են ապացուցել իր մեղավորությունը։
Նախագծում  նշվում  է,  որ  համագործակցության  վարույթի  նպատակն  է  ծանրկամ  առանձնապես  ծանր  հանցագործությունների  բացահայտումը  և  դրանք  կատարած անձանց պատասխանատվության անխուսափելիությունն ապահովելը։
 Կարծումենք՝  միանգամայն  արդարացված  է  նախագծում  հանցագործության  միայն  այս  տեսակների բացահայտման համար համագործակցության վարույթի կիրառման հնարավորության սահմանումը, քանի որ հենց այդ հանցագործություններն են հաճախ ավելի դժվար բացահայտվում և օժտված են հանրային բարձր վտանգավորությամբ, ուստի  ծանր  և  առանձնապես  ծանր  հանցագործությունների  չբացահայտելը  ավելիվտանգավոր  հետևանքներ  կարող  է  առաջացնել,  քան  ոչ  մեծ  և  միջին  ծանրությանհանցագործությունների չբացահայտումը։
 Բացի այդ՝ հասարակության համար ոչ մեծվտանգավորություն ներկայացնող կամ հեշտ բացահայտվող հանցագործություններըբացահայտելու համար մեղադրյալի վիճակն ինչ-որ կերպ բարելավելն անարդարացիկլիներ։
Դ. Վելիկին նշում է, որ համագործակցության վարույթը կարող է կիրառվել միայնայն գործերով, որտեղ հանցագործությանը մասնակցել են մի քանի անձինք2։
 Սակայնկարծում ենք, որ այսպիսի սահմանափակումն անընդունելի է, քանի որ հնարավոր եննաև  դեպքեր,  երբ  մեղադրյալն  օգնում  է  բացահայտել  այնպիսի  հանցագործություններ, որտեղ համակատարողներ կամ հանցակիցներ չկան։
Քրեական  դատավարության  նոր  օրենսգրքի  նախագծի  460-րդ  հոդվածի  3-րդմասի  համաձայն`  «Համագործակցության  միջնորդությունը  պետք  է  վերաբերի  տվյալանձին  ներկայացված  մեղադրանքին  առնչվող  հանցագործությանը,  որը  քննվում  էնույն  կամ  մեկ  այլ  վարույթում»։
  Ուսումնասիրելով  Նախագծի  մեկ  այլ`  468-րդ  հոդվածի  2-րդ  մասը՝  պարզ  է  դառնում,  որ  դատարանը  չի  կարող  բավարարել  դատաքննությունը հատուկ կարգով անցկացնելու միջնորդությունը, եթե մեղադրյալի համագործակցությունը  հանգեցրել  է  բացառապես  իր  մասնակցության  մասին  տվյալներհայտնելուն։
 Մենք համակարծիք ենք այս մոտեցման հետ, քանի որ, եթե մեղադրյալըտեղեկություններ  է  տալիս  հենց  իր  մասնակցության  մասին,  ապա  այդ  պարագայումարդեն առաջ է գալիս զղջալու գործուն ինստիտուտը, որն ինքնուրույն հիմք է քրեական պատասխանատվությունից ազատելու, պատասխանատվությունը կամ պատիժըմեղմացնելու համար։
 Միևնույն ժամանակ այս վարույթը, փաստորեն, կիրառելի է այնդեպքերում,  երբ  մեղադրյալը  տեղեկություններ  է  տրամադրում  իր  մասնակցությամբ1 Տե՛ս Смирнов А., Особый порядок принятия судебного решения при заключении досудебного соглашения осотрудничестве, Санкт-Петербург, 2009 (մեջբերումն ըստ` Бахновский А., Досудебное соглашение о сотрудничестве  (гл.  40.1  УПК  РФ)։
  новые  вопросы  в  отечественном  уголовном  процессе,  “Юристъ  –  правоведъ”,2010, № 5, էջ 46-49)։
2  Տե՛ս  Великий  Д.,  Досудебное  соглашение  о  сотрудничестве  в  российском  уголовном  процессе,  “ЖурналРоссийского права”, 2010, № 2 (մեջբերուն ըստ` Бахновский А., էջ 46-49)։
կատարված  հանցագործության  մասին,  սակայն  ոչ  թե  իր  մասնակցության  դրվագների, այլ` հանցակիցների մասնակցության վերաբերյալ։
 Կարծում ենք՝ համագործակցության  միջնորդությունը  կարող  է  վերաբերել  նաև  այլ`  մեղադրյալի  գործի  հետառնչություն  չունեցող  հանցագործություններին,  քանի  որ  կարևորը  ոչ  թե  տեղեկության` մեղադրյալին մեղսագրվող հանցագործությանն առնչվելու հանգամանքն է, այլմեղադրյալի  կողմից  տրամադրվող  տեղեկության  բովանդակությունն  է,  որը  կարող  էօգնել հանցագործությունների բացահայտմանն ու հանցանք կատարած անձանց պատասխանատվության անխուսափելիության ապահովմանը։
 Ուստի չպետք է բացառել,որ հնարավոր են դեպքեր, երբ մեղադրյալը տիրապետի այնպիսի հանցագործությանկամ  այն  կատարող  անձանց  մասին  տեղեկությունների,  որոնք  որևէ  կերպ  չենառնչվում իր կողմից կատարված հանցագործությանը։
Համագործակցության վարույթը կարող է նախաձեռնվել միայն ոչ մեծ կամ միջինծանրության, ինչպես նաև ծանր կամ առանձնապես ծանր հանցագործության օժանդակության համար մեղադրվող անձի կողմից մինչդատական համաձայնագիր կնքելումասին  համագործակցության  միջնորդություն  ներկայացնելու  դեպքում  (ՀՀ  քր.  դատ.նոր  օր.  նախագիծ,  հոդված  460,  մաս  2)։
  Կարծում  ենք,  որ  միջնորդություն  կարող  էներկայացնել նաև ծանր և առանձնապես ծանր հանցագործությունների դրդելու համար մեղադրվող անձը, քանի որ քրեական օրենսդրությունը ծանր կամ առանձնապեսծանր  հանցագործությունների  դրդչությունը  համարում  է  համապատասխանաբարծանր կամ առանձնապես ծանր հանցագործություն, սակայն, այս հանցագործությունների հանրային վտանգավորությունն էականորեն ավելի ցածր է  նույն  տեսակի  հանցագործությունների  կատարողի  կամ  կազմակերպչի  արարքների  համեմատ,  և  միևնույն ժամանակ դրանց վտանգավորությունը գրեթե մոտ է նույն տեսակի հանցագործությունների  օժանդակությանը։
  Մեր  կարծիքով՝  որոշակի  վերապահումներով  թույլատրելի է համագործակցության կիրառումը ծանր կամ առանձնապես ծանր հանցագործություններ  կատարած  անձանց  նկատմամբ,  երբ  կազմակերպված  խմբի  անդամը,  որը  խմբի  կազմում  կատարել  է  ծանր  հանցագործություն,  ցանկություն  է  հայտնում համագործակցել` կազմակերպված խմբի բոլոր  անդամների ու բոլոր արարքների  մասին  տեղեկություններ  հաղորդելով։
  Փաստորեն,  Նախագիծն  արգելում  է  այսդեպքերում  կիրառել  համագործակցության  վարույթ,  թեև  ակնհայտ  է,  որ  այդ  անձըշատ ավելի արդյունավետ տեղեկություններ կարող է տալ, քան, օրինակ՝ նույն խմբինօժանդակողը, ով հանցագործության կազմակերպման ու բուն ընթացքի մասին չնչինտեղեկություններ  է  ունենում։
  Ուստի  ավելի  արդյունավետ  կլինի  ծանր  և  առանձնապես ծանր հանցագործություններ կատարողներին նույնպես տալ համագործակցելուհնարավորություն,  իհարկե՝  ավելի  խիստ  պայմաններով,  օրինակ՝  եթե  օրենսդիրըսահմանի,  որ  ծանր  հանցագործությունների  դեպքում  պատիժ  չի  կարող  նշանակվելսանկցիայով նախատեսված պատժի երկու երրորդից ավելի, իսկ առանձնապես ծանրհանցագործությունների դեպքում, օրինակ` երեք քառորդից ավելի։
Տեսական  գրականության  մեջ  նաև  քննարկվում  է  այն  հարցը,  թե  քննարկվողվարույթի  կիրառման  համար  արդյոք  պարտադիր  պայման  է  մեղադրյալի  կողմից  իրմեղքի ընդունումը։
Այսպես,  Ա.  Սմիրնովը  կարծում  է,  որ  համագործակցության  իրականացման  համար  մեղադրյալից  պահանջվում  է  միայն  համագործակցության  ցանկություն1։
  Նրահետ համակարծիք լինելով` Ի. Զվեչարովսկին հավելում է, որ այս ինստիտուտի նպա1 Տե՛ս Смирнов А., (մեջբերումն ըստ` Бахновский А., էջ 46-49)։
տակը  ոչ  թե  հանցավորի  մեղքի  ընդունումն  է,  այլ  նրան  հորդորելն  է  դրսևորել  հետկրիմինալ դրական վարքագիծ1։
Ի  հակադրություն  այս  կարծիքի՝  Ս.  Պոգոդինը  և  Ա.  Բախնովսկին  նշում  են,  որհանցագործության համար պատժի նվազեցումը հնարավոր է միայն անձի կողմից իրմեղքի ընդունման և զղջման պարագայում2։
Մենք  կիսում  ենք  Ա.  Սմիրնովի  և  Ի.  Զվեյչարովսկու  կարծիքը,  քանի  որ  մեզ  հետաքրքրում է ոչ թե այն հանգամանքը՝ արդյոք մեղադրյալն ընդունում է իր մեղքը, այլայն, որ նա պատրաստակամություն է հայտնում՝ օժանդակելու իրավապահպան մարմիններին։
 Հնարավոր են դեպքեր, երբ մեղադրյալը չի ընդունում մեղքը, սակայն հասկանում է, որ գործով բոլոր ապացույցներն իր դեմ են, և օբյեկտիվորեն արդարացվելու հնարավորությունը շատ փոքր է, ուստի պատրաստակամություն է հայտնում համագործակցել`  ավելի  մեղմ  պատիժ  ակնկալելով։
  Այդպիսի  իրավակարգավորումունեն  նաև  Իսպանիայի,  Իտալիայի,  Պորտուգալիայի  և  եվրոպական  այլ  երկրներիքրեադատավարական օրենսդրությունները, որոնք քննարկման օբյեկտ համարում ենոչ  թե  մեղադրյալի  մեղքի  ընդունումը,  այլ  ֆորմալ  առումով  մեղադրանքն  ընդունելը,այսինքն` մեղադրյալը կարող է նաև իրեն մեղավոր չհամարել։
Համագործակցության  վարույթ  կիրառելու  համար  միջնորդությունը  ստորագըրվում  է  մեղադրյալի  ու  նրա  պաշտպանի  կողմից  և  ստանալուց  հետո  երեք  օրվա  ընթացքում  քննիչի  միջոցով  հասցեագրվում  հսկող  դատախազին`  կցելով  իր  գրավորկարծիքը դրա բավարարման կամ մերժման վերաբերյալ։
 Բնականաբար, քննիչի կարծիքը  դատախազի  համար  պարտադիր  բնույթ  չի  կրում։
  Իսկ,  օրինակ՝  ՌԴ  քրեականդատավարության  օրենսգիրքը  սահմանում  է,  որ  միջնորդությունը  ներկայացվում  էքննիչին, որն էլ այն ընդունելու կամ մերժելու մասին որոշում է կայացնում։
 Բավարարելու  վերաբերյալ  որոշում  կայացնելուց  հետո  նա  միջնորդությունն  ուղարկում  է  դատախազին, որը նույնպես կայացնում է միջնորդությունը բավարարելու կամ մերժելումասին  որոշում։
  Կարծում  ենք`  Նախագծի  ձևակերպումն  ավելի  տրամաբանական  ևընդունելի է։
Դատախազը,  ստանալով  միջնորդությունն  ու  քննիչի  կարծիքը,  երեք  օրվա  ընթացքում որոշում է կայացնում համագործակցության միջնորդությունը բավարարելուկամ մերժելու մասին։
Նախագծի վերլուծությունից պարզ է դառնում, որ միջնորդության նախաձեռնողըկարող է լինել մեղադրյալը կամ նրա պաշտպանը, իսկ համագործակցությունը կարողէ  դադարեցվել,  եթե  մինչև  համագործակցության  համաձայնագրով  նախատեսվածպարտականությունները  մեղադրյալը  գրավոր  դիմումով  հրաժարվում  է  համագործակցել։
Եթե  միջնորդությունը  ներկայացնելու  պահին  մեղադրյալը  պաշտպան  չունի,քննիչը  միջոցներ  է  ձեռնարկում՝  վարույթին  պաշտպանի  մասնակցությունն  ապահովելու համար, և մեղադրյալին հնարավորություն է ընձեռում՝ պաշտպանի հետ քննարկելու միջնորդությունը։
 Իսկ նախագծի 46-րդ հոդվածի 2-րդ մասի 9-րդ կետի համաձայն` համագործակցության վարույթ  միջնորդելու  դեպքում պաշտպանի մասնակցությունը պարտադիր է։
Համագործակցության միջնորդության մեջ նշվում է, թե ինչում է արտահայտվելումեղադրյալի  համագործակցության  բնույթը,  և  այն  գործողությունները,  որոնք  մեղա1 Տե՛ս Звечаровский И., Юридическая природа института досудебного соглашения о сотрудничестве, “Законность”, 2009, № 9 (մեջբերումն ըստ` Бахновский А., էջ 46-49)։
2 Տե՛ս Погодин С., Некоторые актуальные проблемы применения особого порядка судебного разбирательствав состязательном уголовном процессе, “Российская юстиция”, 2009, № 9 (մեջբերումն ըստ` Бахновский А., էջ46-49)։
դրյալը  պարտավոր  է  կատարել  հանցագործությունը  բացահայտելուն  կամ  այն  կատարած անձի պատասխանատվության անխուսափելիությունն ապահովելուն աջակցելու  նպատակով։
  Եթե  գործով  առկա  են  մի  քանի  մեղադրյալներ,  նրանք  առանձինմիջնորդություններ  են  ներկայացնում,  որոնք  բավարարելու  դեպքում  դատախազընրանցից յուրաքանչյուրի հետ կնքում է առանձին համաձայնագիր։
Համագործակցության  միջնորդությունը  բավարարելու  դեպքում  հսկող  դատախազը  քննիչի,  մեղադրյալի  և  նրա  պաշտպանի  մասնակցությամբ  կազմում  է  համագործակցության  համաձայնագիր,  որի  բովանդակությունը  սահմանված  է  Նախագծի463-րդ հոդվածի 2-րդ մասով։
Հարկ է նշել, որ համաձայնեցված վարույթով նախաքնությունն իրականացվում էընդհանուր կարգով, սակայն համաձայնագիր կազմելուց հետո մեղադրյալի վերաբերյալ վարույթն անջատվում է։
Համագործակցության  վարույթի  ընթացքում  հսկող  դատախազն  իրավունք  ունիքննիչի  միջնորդությամբ  որոշում  կայացնել  քրեական  հետապնդումը  կասեցնելու  մասին` մինչև այս վարույթով առաջին ատյանի դատարանի այն եզրափակիչ դատականակտի հրապարակելը, որի կապակցությամբ մեղադրյալը համագործակցության պարտականություն է ստանձնել։
Մեղադրական  եզրակացությունը  (ընդհանուր  կարգով  սահմանված  կարգով  ևժամկետներում)  հաստատելուց  հետո  հսկող  դատախազը  միջնորդություն  է  ներկայացնում  իրավասու  դատարան`  մեղադրյալի  նկատմամբ  դատաքննության  հատուկկարգ  կիրառելու  մասին,  կամ  որոշմամբ  մերժում  է  այդպիսի  միջնորդությամբ  քրեական  գործը  դատարանին  հանձնելը,  եթե  մեղադրյալի  կողմից  համաձայնագրովստանձնած պարտականությունները չեն կատարվել կամ կատարվել են ոչ պատշաճ։
Դատարանը  բավարարում  է  դատաքննությունը  հատուկ  կարգով  անցկացնելումիջնորդությունը  և  որոշում  կայացնում  լրացուցիչ  դատալսումներ  անցկացնելու  մասին, իսկ Նախագծի 467-րդ 2-րդ մասում թվարկված պայմաններից անգամ մեկի բացակայության դեպքում դատարանը որոշում է կայացնում դատաքննությունը հատուկկարգով  անցկացնելը  մերժելու  և  նախնական  դատալսումներն  ընդհանուր  կարգովշարունակելու մասին։
Համագործակցության  վարույթում  չեն  հետազոտվում  մեղադրյալի  մեղավորությունը  հաստատող  ապացույցները։
  Լրացուցիչ  դատալսումների  ընթացքում  հետազոտվում են միայն այն ապացույցները, որոնք հաստատում են` 1.  մեղադրյալի համագործակցության բնույթն ու սահմանները, 2.  մեղադրյալի  կողմից  համաձայնագրով  ստանձնած  պարտականություններըպատշաճ կատարելը, 3.  հանցագործությունը  բացահայտելու  և  այն  կատարած  անձի  պատասխանատվության  անխուսափելիությունն  ապահովելու  գործում  մեղադրյալի  հետհամագործակցության դերը և նշանակությունը, 4.  մեղադրյալի անձը բնութագրող, ինչպես նաև նրա պատասխանատվությունը(նաև պատիժը – Լ. Ե.) մեղմացնող և ծանրացնող հանգամանքները, 5.  համագործակցության  արդյունքում  մեղադրյալի,  նրա  մերձավոր  ազգականիկամ մեղադրյալի հետ կապված այլ անձի անվտանգության սպառնալիքի աստիճանը (քր. դատ. նոր. օր. նախագիծ, հոդված 468, կետ 6)։
Համագործակցության  վարույթի  արդյունքում  դատարանը  կայացնում  է  մեղադրական դատավճիռ` նշանակելով օրենքով նախատեսվածից ավելի մեղմ պատիժ կամնշանակված  պատիժը  պայմանականորեն  չկիրառելով։
  Իսպանիայում  այս  վարույթիդեպքում  նշանակվող  պատիժը  չի  կարող  գերազանցել  վեց  տարի  ազատազրկումը,իսկ Իտալիայում այն իջեցվում է մինչև ազատազրկման ժամկետի մեկ երրորդը։
Համագործակցության վարույթի դեպքում նաև դատավճռի բողոքարկման հարցիհետ  կապված  որոշակի  առանձնահատկություններ  կան։
  Այսպես,  համագործակցության վարույթով կայացված դատավճիռը կարող է բողոքարկվել ընդհանուր կարգով,սակայն չի կարող բողոքարկվել հետևյալ հիմքերով.1.  փաստական  հանգամանքների  մասին  առաջին  ատյանի  դատարանի  դատական  ակտում  շարադրված  դատարանի  հետևությունները  չեն  համապատասխանում  առաջին  ատյանի  դատարանում  կամ  վերաքննիչ  դատարանում  հետազոտված ապացույցներին, 2.  մեղադրյալի դատապարտման վերաբերյալ իրավական գնահատականը ճիշտչէ  այն  պատճառով,  որ  նրա  արարքում  որևէ  հանցակազմ  չի  պարունակվում,կամ  առկա  է  այդ  արարքի  հանցավորությունը  բացառող  որևէ  հանգամանք(արդարացման  կամ  քրեական  հետապնդման  դադարեցման  փոխարեն  մեղադրյալը դատապարտվել է), 3.  մեղադրյալի  արարքի  իրավական  գնահատականը  ճիշտ  չէ  խիստ  լինելուպատճառով, 4.  մեղադրյալի արարքի իրավական գնահատականը ճիշտ չէ մեղմ լինելու պատճառով։
Սակայն,  եթե  մեղադրյալի  նկատմամբ  համապատասխան  պատիժ  կիրառելուցհետո  հայտնաբերվում  է,  որ  նա  նախաքննության  մարմնին  դիտավորյալ  հայտնել  էսուտ տեղեկություններ կամ թաքցրել է որևէ էական տեղեկություն, ապա դատավճիռը ենթակա է վերանայման` բացառիկ վերանայման համար սահմանված կարգով։
Տեսության մեջ նաև քննարկվում է այն հարցը, թե արդյոք համագործակցությանվարույթը չի սահմանափակում դատարանի անկախությունը։
 Կարծում ենք` որևէ պարագայում չի կարող կասկածի տակ դրվել դատարանի անկախությունը, քանի որ դատարանը  կաշկանդված  չէ  համագործակցության  միջնորդությամբ.  նա  պարտավոր  էմերժել  միջնորդությունը  և  գործի  քննությունն  իրականացնել  ընդհանուր  կարգով,եթե  պարզում  է,  որ  այն  անհիմն  է։
  Եթե  նույնիսկ  դատարանը  բավարարել  է  միջնորդությունը  և  անցկացրել  լրացուցիչ  դատաքննություն,  նա  չպետք  է  կայացնի  դատավճիռ վերոնշյալ նույն հիմքերով և պետք է որոշում կայացնի նախնական դատալսումները վերսկսելու մասին։
Տեսության մեջ բուռն քննարկվում և տարակարծությունների տեղիք է տալիս համագործակցության  վարույթի  կիրառման  դեպքում  տուժողի  իրավունքների  պաշտպանության հարցը։
 Այսպես, Վ. Բիկովի կարծիքով, տուժողը պետք է իրավունք ունենա  հայտնել  իր  դիրքորոշումը  մինչև  համաձայնության  կայացումը1։
  Ա.  Սմիրնովընշում է, որ հիմք ընդունելով տուժողի` Սահմանադրությամբ երաշխավորված արդարդատական  քննության  իրավունքը,  համագործակցության  վարույթ  կիրառելու  համաձայնություն կնքելու համար պետք է լինի տուժողի համաձայնությունը2։
Ա.  Ալեքսանդրովը  նշում  է,  որ  տուժողի  համաձայնությունն  անհրաժեշտ  նախապայման  չէ,  և  օրենսդիրն  այդ  կերպ  ճիշտ  մոտեցում  է  դրսևորել։
  Որպես  այս  ամենիհիմնավորում՝ նա հավելում է, որ այս ինստիտուտի նպատակը հանրային շահն է` բացահայտել  հանցագործությունները,  ամենից  առաջ  նոր  հանցագործությունները։
  Եթեայդ  նպատակին  հասնելը  կախման  մեջ  դնենք  տուժողի  կամքից,  այս  ինստիտուտըկկորցնի իր նշանակությունը։
 Բացի այդ՝ հավանականությունը մեծ է, որ տուժողը կա1 Տե՛ս Быков В., Новый закон о сделке обвиняемого с правосудием։
 критические заметки, “Российский судья”,2009, № 11, էջ 4-7։
2  Տե՛ս  Смирнов  А.,  Особый  порядок  судебного  решения  при  заключении  досудебного  соглошения  осотрудничестве, “Уголовный процесс”, 2009, № 11, էջ 5-14։
րող է վեր դասել իր անձնական շահերը հանրային շահից1։
 Կարծում ենք՝ այս դիրքորոշումն  ավելի  ընդունելի  է։
  Ճիշտ  է`  մի  կողմում  գտնվում  է  տուժողի  իրավունքներիպաշտպանության,  իսկ  մյուսում`  հանցագործությունների  բացահայտման  հարցը,բայց կարծում ենք, որ այս պարագայում հանրային շահն ավելի գերակա է, և նախապատվությունը  պետք  է  տալ  դրան։
  Միևնույն  ժամանակ  քրեադատավարական  նորօրենսգրքի նախագծի սկզբունքներն ուղղված են հանրային և մասնավոր շահերի հավասարակշռմանը,  ուստի  կարծում  ենք`  հանրային  շահի  պաշտպանությունն  իրականացնելով՝ մենք հոգ ենք տանում նաև մասնավոր շահի պաշտպանության մասին։
Նախագծի  ուսումնասիրությունից  պարզ  է  դառնում,  որ  տուժողի  իրավունքներիպաշտպանությունը,  այդուհանդերձ,  անտեսված  չէ,  քանի  որ  համագործակցությանկարգով  դատաքննության  հատուկ  կարգ  իրականացնելու  համար  անհրաժեշտ  պայման  է,  որպեսզի  մեղադրյալը  տուժողին  հանցագործությամբ  պատճառված  վնասըհատուցի։
Քրեական գործի քննությունը համագործակցության վարույթի կարգով արդարացի  իրականացնելու  համար  Նախագիծը  սահմանում  է  մի  շարք  երաշխիքներ,  ինչպիսիք  են,  օրինակ՝  մեղադրյալի  կողմից  միջնորդությունը  ներկայացնելու  կամավորությունը  և  պաշտպանի  պարտադիր  մասնակցությունը,  հսկող  դատախազի  կողմիցհամագործակցության  միջնորդության  ուսումնասիրությունն  ու  դրա  բավարարումըկամ  մերժումը  (որը  նախաքննության  օրինականության  նկատմամբ  հսկողությունիրականացնելու  սահմանադրական  գործառույթի  դրսևորում  է),  դատարանի  կողմիցհատուկ կարգով գործի քննություն նշանակելու մասին միջնորդության բավարարումըկամ մերժումը (որն էլ, ըստ էության, դատական հսկողության յուրօրինակ դրսևորումէ)։
  Հարկ  է  նշել,  որ,  որպես  դատարանի  անկախության  երաշխիք,  Նախագծի  467-րդհոդվածի  2-րդ  մասը  սահմանում  է.  «Դատարանը  բավարարում  է  դատաքննությունըհատուկ կարգով անցկացնելու միջնորդությունը, եթե համոզվում է, որ՝ 1.  համագործակցության  վերաբերյալ  մինչդատական  համաձայնագիրը  մեղադրյալի  կողմից  կնքվել  է  կամավոր,  պաշտպանի  մասնակցությամբ  և  սույնգլխով նախատեսված մյուս պահանջների պահպանմամբ, 2.  ներկայացվել  են  մեղադրյալի  կողմից  համաձայնագրով  ստանձնած  պարտականությունները  պատշաճ  կատարելու  մասին  առերևույթ  բավարար  ապացույցներ, 3.  մեղադրյալի  համագործակցությունը  չի  հանգել  հանցանքի  կատարմանըբացառապես իր մասնակցության մասին տվյալներ հայտնելուն, 4.  առկա  չեն  ակնհայտ  տվյալներ  այն  մասին,  որ  մեղադրյալին  մեղսագրվողարարքը նա չի կատարել»։
Նույն հոդվածը սահմանում է, որ վերոնշյալ պայմաններից անգամ մեկի բացակայության դեպքում դատարանն առանձին որոշում է կայացնում դատաքննությունը հատուկ կարգով անցկացնելը մերժելու և նախնական դատալսումներն ընդհանուր կարգով շարունակելու մասին։
Այսպիսով,  քրեադատավարական  նոր  ինստիտուտը  կարող  է  դիտարկվել  տարբեր  ասպեկտներով,  մասնավորապես՝  որպես  հանցավորության  դեմ  պայքարի  գործուն միջոց կամ նոր խթան մեղադրյալի համար` իր հետկրիմինալ վարքագիծը փոխելու համար։
 Միաժամանակ այն արդյունավետ միջոց է՝ դատական ծախսերն ու ժամանակը  խնայելու,  վարույթն  իրականացնող  մարմիններին  ավելորդ  ծանրաբեռնվածու1 Տե՛ս Александров А., ФЗ-141 принят, что дальше? (правовые и криминалистические проблемы), “Материалы научно-практической конференции (Воронеж, 21-22 декабря 2009 года)”, вып. 6, Воронеж, 2010, էջ 7-15։
թյունից  զերծ  պահելու  համար։
  Դրա  հետ  մեկտեղ  այս  ինստիտուտի  կիրառելիությունը չի կարող տարածական բնույթ կրել։
Լիանա ԵդիգարյանՀԱՄԱԳՈՐԾԱԿՑՈՒԹՅԱՆ ՎԱՐՈՒՅԹՆ ԸՍՏ ՀՀ ՔՐԵԱԿԱՆ ԴԱՏԱՎԱՐՈՒԹՅԱՆ ՆՈՐ ՕՐԵՆՍԳՐՔԻ ՆԱԽԱԳԾԻԲանալի բառեր՝ համագործակցության վարույթ, դատավարական ձևի տարբերակում,արդարադատության հետ գործարք, մինչդատական համաձայնագիր, դատաքննության հատուկ կարգ, հատուկ վարույթ, հանցագործությունների բացահայտում, պատասխանատվության անխուսափելիություն։
