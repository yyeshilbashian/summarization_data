Արտահանման ուղղվածությություն ունեցող զարգացման ռազմավարությունները հաճախ համեմատվում են ներքին ուղղվածություն ունեցող ռազմավարությունների հետ։
  Արտաքին ուղղվածությունը եւ պետութայն ինտերվենցիաները տարբեր խնդիրներ են իրենցից ներկայացնում[3, p.2]։
  Երկրի տնտեսական աճի ապահովման եւ բարեկեցության համար անհրաժեշտ է, որպեսզի արտահանումը գերազանցի ներմուծումը՝ հետեւյալ պատճառներով. y Փոքր շուկա ունեցող երկրների համար արտահանումը զարգացման առանցքային գործոն է։
  Որքան մեծանում է շուկայի մասշտաբը եւ վաճառքի հնարավորությունները՝ արտաքին առեւտրում մասնակցության շնորհիվ, արտադրության միջին ծախսերը նվազում են եւ հետեւապես աճում է շահույթի մակարդակը։
 y Միջազգային շուկայում՝ մրցակցության ավելի սուր պայման62ՏՆՏԵՍԱԳԻՏՈՒԹՅՈՒՆ ներում՝ արտաքին ուղղվածությամբ տնտեսությունը ձգտում է բարելավել իր ներկայացրած առաջարկի արդյունավետությունը։
  Մրցակցային ճնշումը կարող է բերել նաեւ տնտեսության ավելի լայն դրական փոփոխությունների եւ կառավարման արդյունավետության բարձրացման՝ արագացնելով տեխնիկական առաջընթացը եւ ապահովելով մշտական կապ օտար ինստիտուտների եւ գաղափարների հետ[18 p.11]։
 Արդյունաբերության եւ շուկաների աճող գլոբալիզացիան փոխել են մրցակցային պայմանները, որում գործում են ներկայիս կազմակերպությունները, որը ժամանակակից կազմակերպություններին ընձեռում է եւ՛ նոր հնարավորություններ, եւ՛ բերում նոր մարտահրավերների[5]։
  Այս համատեքստում, շատ ուսումնասիրություններ են կատարվել՝ հասկանալու համար կազմակրպությունների՝ արտասահմանյան երկրներում ներկայանալու մի շարք կարեւոր գործոններ[6 p.124Տնտեսության արտաքին ուղղվածությունն ապահովելու համար անհրաժեշտ է պետության աջակցությունը՝ արտահանումը խթանելու հարցում։
  Առաջին հերթին պետք է վերացնել արտահանման խոչընդոտները, որոնք ստեղծված են ներմուծումը պաշտպանելու համար։
 Ներմուծման պաշտպանությունը կարող է խոչընդոտել արտահանումը՝ հետեւյալ երկու ճանապարհով՝ այն նվազեցնում է տեղական արտադրողների մրցունակությունը միջազգային շուկայում՝ բարձրացնելով ներմուծվող հումքի հետ կապված ծախսերը արտահանվողների արտադրության մեջ, որն էլ կրճատում է արտադրողի խթանումը՝ ներմուծողի համեմատ[18 p.11]։
  Երկրորդ, սկսնակ տեղական արտադրողարտահանողի համար միազգային շուկա ապրանքի արտահանումը դժվար եւ ծախսատար գործընթաց է եւ կարիք ունի պետական աջակցության։
  Այս պարագայում, արտահանողները, որոնք սուբիսիդավորվել են պետության կողմից կարող են ունենալ համեմատական առավելություններ միջազգային շուկայում՝ դուրս մղել մրցակից կազմակերպությանը՝ ստանալով մոնոպոլ շահույթ[8 p. 83]։
  Արտահանման խթանման ռազմավարության իրացման ժամանակ պետությունը պետք է տեղափոխի իր ռեսուրսները ավելի քիչ արդյունավետ արտադրությունից դեպի ավելի արդյունավետը[17]։
  Կարեւորագույն խոչընդոտը, որին հանդիպում են զարգացող երկրների կազմակերպությունները՝ իրենց արտադրանքը միջազգային շուկա ներկայացնելիս, 63ՏՆՏԵՍԱԳԻՏՈՒԹՅՈՒՆ հանդիսանում է ապրանքի մրցունակությունը։
  Միջազգային շուկայի պահանջներին համապատասխանող, մրցունակ ապրանքի արտադրության գործընթացը ՀՀ-ում եւս կարեւոր մարտահրավեր է։
  Այս հարցում կարեւոր է տեղական արտադրողին արտասահմանյան շուկայի վերլուծության տրամադրումը եւ մասնագիտական օգնության ցուցաբերումը պետության կողմից, քանի որ տեղեկատվության ստացումը եւ շուկայի վերլուծությունը՝ հատկապես փոքր եւ միջին բիզնեսի համար, շատ ծախսատար եւ դժվար գործընթաց է հանդիսանում։
  Կարեւր է օգտագործել բոլոր առկա հնարավորությունները, oրինակ` այսօր ինտերնետը հնարավորություն է ընձեռել մի շարք ՀՀ քաղաքացիների աշխատել արտասահմանյան կազմակերպություններում՝ օնլայն հարթակում։
  Այսպիսի աշխատուժի գիտելիքները, հմտությունները, փորձը եւ հնարավորությունները պետք է օգտագործել տեղական շուկայի կազմակերպություններում՝ միջազգային շուկայում մրցունակ արտադրանք արտադրելու համար։
 Արտահանումը խթանող քաղաքականություն մշակելիս, իհարկե, պետությունը պետք է մտածի նաեւ դրա իրագործմանն ուղղվող ծախսերի մասին, քանի որ այս պարագայում կրճատվում են այլ պետական ծախսերը, օրինակ` սոցիալական ոլորտ ուղղվող, կամ տեղական շուկան մատակարարող կազմակերպություններին սուբսիդիաների տրամադրումը։
  Արտահանումը խթանող ռազմավարության մասին խոսելիս նաեւ հարկ է անդրադառնալ որոշ բացասական հետեւանքների, որոնք հնարավոր է ի հայտ գան ոչ ճիշտ քաղաքականության ներդրման հետեւանքով։
  Այս տեսակետի համաձայն՝ ռեսուրսների ոչ ճիշտ բաշխման պատճառ կարող է հանդիսանալ շուկայում պետական ինտերվենցիաները[9 p.779]։
  Տվյալ պարագայում կասկածի տակ է դրվում պետության կողմից արտահանման խթանման անհրաժեշտությունը։
  Բացի այդ, խթանման քաղաքականության ժամանակ հարկային քաղաքականության մեղմացումը բերում է բյուջե հարկային մուտքերի նվազմանը։
  Հաշվի առնելով, որ շատ զարգացող երկրներ չունեն բավարար հարկային բազա՝ սա կարող է մեծ կորուստների պատճառ դառնալ։
  Այսպիսի քաղաքականության դեպքում մասնավոր կազմակերպություններին ֆինանսական հոսքերը կառավարվում են պետության կողմից, որի ոչ արդյունավետ իրագործումը կարող է բերել ոչ արդյունավետ նախագծերի վարկավորմանը, եւ հետեւապես 64ՏՆՏԵՍԱԳԻՏՈՒԹՅՈՒՆ բանկային համակարգում պարտքային կապիտալի հարաբերակցության խախտմանը։
  Այս ամենի արդյունքում, հնարավոր է որոշ արտահանող ընկերություններ հաջողեն, բայց կտուժեն տեղական շուկայի համար արտադրողները եւ հարկատուներն առհասարակ։
 Արտահանման խթանմանն ուղղված ինտերվենցիաները ՀՀ-ում այսօր առաջնահերթություն են հանդիսանում։
  Պետական բյուջեի ոչ լայն հնարավորությունները ինքնին ենթադրում են ուղղել այդ միջոցները հնարավորինս այնպիսի ուղղություններով, որոնք միջնաժամկետում եւ երկարաժամկետում կբերեն ֆինանսական մեծ հոսքերի եւ կերաշխավորեն գործարարության ակտիվացումը, երկրի տնտեսական առաջընթացը եւ, հետեւապես նաեւ, բյուջեի հնարավորությունների մեծացմանը արդեն ներքին միջոցների հաշվին։
 Ելնելով այն հանգամանքից, որ արտահանումը հանդիսանում է ՀՆԱ-ի մի բաղկացուցիչը, արտահանման աճը բերում է ՀՆԱ-ի աճի, այլ հավասար պայմաններում։
  ՀՆԱ-ի եւ արտահանման դրական կորելացիայի մասին են վկայում նաեւ մի շարք տնտեսագտնրի ուսումնասիրությունները[12 p. 49-53]։
  Կան որոշ էմպիրիկ հետազոտություններ, որոնք ստուգում են այս կապը։
  Էմպիրիկ գրականությունը սկսել է ռեգրեսիվ վերլուծությունից, որը ստուգում է կորելացիան։
  Ավոկուզը կիրառեց Յոհանսոնի համախմբման թեստը եւ Գռանգերի պատճառային թեստը՝ հիմնված սխալների ուղղման մոդելի վրա, Արգետինայի, Կոլումբիայի ու Պերուի վրա եւ ցույց տվեց որ կա արտահանման վրա հիմնված տնտեսական աճի հիպոթեզի որեւէ էմպիրիկ ապացույց [21, p.161]։
  Իյեռը, Ռամբադին եւ Թանգը օգտագործեցին համախմբման վեկտորի ավտոռեգրեսիվ մոդելը, լրացնելով Գռանգերի պատճառային թեստով, եւ ցույց տվեցին, որ արտահանումը էականորեն չի բնորոշում Ավստրալիայի տնտեսական աճը[10]։
  Իրականում, արտահանմամբ պայմանավորված տնտեսական աճի հիպոթեզների տարբեր արդյունքները հաճախ պայմանավորված են թեստերի մեթոդների եւ ժամանակաշրջանի ընտրությունից։
  Կատարվել են արտահանման աճով պայմանավորված տնտեսական աճի մի շարք հետազոտություններ, որոնք հիմնականում գալիս են հաստատելու նշված հիպոթեզը։
 Հայաստանը, լինելով փոքր ներքին շուկա ունեցող զարգացող երկիր, կայուն եւ զգալի տնտեսական աճ ունենալու համար եւս պետք է որդեգրիի արտահանման խթանմանն ուղղված քաղաքականություն եւ 65ՏՆՏԵՍԱԳԻՏՈՒԹՅՈՒՆ արտահանումը պետք է դառնա ՀՆԱ ավելացման հիմնական շարժիչ ուժը։
 Տնտեսական աճի վրա ներգործության առումով, կարեւոր է նաեւ արտահանվող ապրանքի կոնկրետ տեսակը։
  Կոհը եւ Մահը կիրառեցին համախմբման թեստը եւ սխալների ուղղման թեստը Կորեայի օրինակով։
  Նրանց ուսումնասիրությունը ցույց տվեց, որ ոչ տեքստիլ արտադրանքի արտահանման աճը /ինչպիսին ծանր եւ քիմիական արդյունաբերությունն է/ տեքստիլ արտադրանքի համեմատ, բերել է ավելի բարձր տնտեսական աճի մակարդակի եւ հակառակը։
  Առեւտրի ազատականացումն էլ դրական ազդեցություն է ունցել Կորեայի տնտեսության վրա[16]։
  Մալազիայի ուսումնասիրություննրն էլ ցույց տվեցին, որ երկրի տնտեսական աճը մեծապես պայմանավորվում է պատրաստի արտադրանքի արտահանմամբ, այլ ոչ հումքի[19, p. 213]։
 Արտահանման խթանման քաղաքականություն մշակելիս պետք է հստակ սահմանել առաջնահերթությունները, նպատակները եւ մշակել ռազմավարություն։
  Ռազմավարությունը մշակելիս անհրաժեշտ է ապահովել հետեւյալ կետերի իրացումը[2]. 3⁄4 Պարտավորությունների թերությունների սխեմայի ստեղծում։
  Սա հատուկ սխեմայի ստեղծում է, որը մոնիթորինգի կենթարկի, օրինակ արտահանող կազմակերպություններում վերջնական արտադրանքի համար ներմուծված հումքը եւ ներմուծման համար կստեղծի արտոնյալ պայմաններ, կամ կկրճատի տուրքերի կանխավճարները արտահանող կազմակերպություւների համար՝ նպատակ ունենալով նվազեցնել անհրաժեշտ վարկերի չափը։
 3⁄4 Մեծացնել վարկերի հասանելիությունը։
  Կարճաժամկետ եւ երկարաժամկետ վարկերի տրամադրումը շատ կարեւոր է արտահանող կազմակերպությունների զարգացման համար՝ հատկապես փոքր եւ միջին բիզնեսի պարագայում։
  Այս առումով կարեւոր է պետությայան ջանքերով ՀՀ-ում վարկավորման համակարգի ստեղծումը, որը արտոնյալ վարկեր կտրամադրի այն կազմակերպություններին, որնոնք ունեն արտահանման պոտենցիալ կամ հանդիսանում են արտահանող կազմակերպություններ։
 3⁄4 Պետական կարգավորման համակարգերի պարզեցում։
 Բյուրոկրատական քաշքշուկները ու երկար գործընթացները խոչընդոտ են արտահանման խթանման համար, դրանք պետք է հնարավո66ՏՆՏԵՍԱԳԻՏՈՒԹՅՈՒՆ րինս պարզեցնել։
  Միեւնույն ժամանակ պետք է ստեղծել տեղեկատվական բազա բոլոր արտահանող կազմակերպությունների համար՝ արտասահմանյան երկրներում ներմուծման քաղաքականության, ընթացակարգերի, տեխնիկական պահանջների, շուկակյի վերլուծության եւ այլնի մասին։
 . 3⁄4 Ձեռնարկատերերի միջեւ կապերի ստեղծման խթանում։
  Պետությունը կարող է նաեւ հարթակներ ստեղծել ձեռնարկատերերի շփման եւ նոր համագործակցությունների ստեղծման համար, որը կնպաստի նոր գաղափարների խթանմանը եւ փորձի ու տեղեկատվության փոխանակմանը։
 Շատ զարգացող երկրներ մեծապես հիմնված են հումքային արտահանման վրա, որը այդ երկրներում արտահանման ծավալի մեծ մասն է կազմում։
  Որոշ հետազոտություններ փաստում են, որ երկրները որոնք շեշտադրում կատարում են պատրաստի արտադրանքի արտահանման վրա, ավելի արագ են աճում, քան հումք արտահանող երկրները[7]։
  Հայաստանից ամենաշատն արտահանվում է հանքահումքային արտադրանք, պատրաստի սնունդ, թանկարժեք ու կիսաթանկարժեք քարեր եւ մետաղներ, ոչ թանկարժեք մետաղներ։
  Ընդ որում՝ դրանց տեսակարար կշիռը զգալի մեծ է մյուս արտահանվող ապրանքներից։
  Այսինքն՝ Հայաստանի արտահանումը շարունակում է կենտրոնացված մնալ 4 ապրանքախմբի շուրջ։
  Երկրները, որոնք արտահանում են համեմատաբար ավելի տեխնոլոգիական կոնտենտ ունեցող ապրանքներ, ունենում են տնտեսական աճի այնպիսի տեմպ, որը հնարավոր չէր լինի ապահովել այլ պարագայում։
  Այսպիսի դրական արդյունք հիմնականում կարող են ապահովել գիտատեխնիկական առաջընթացը եւ մասշտաբի էֆեկտը, երկիրը կարող է կիրառել նոր, ավելի արդյունավետ արտադրական տեխնիկա կամ օգուտներ քաղել որեւէ ոլորտում խորը մասնագիտացումից։
  Եթե այսպես է, ուրեմն ինչու որոշ զարգացող երկրներ այդպես էլ չեն զարգացնում իրենց արտադրական սեկտորը։
  Այս հարցի հնարավոր պատասխան կարող է հանդիսանալ այն, որ երկիրը պետք է լինի «համեմատաբար զարգացած», որպեսզի կարողանա առավելագույն շահույթ ապաոհովել պատրաստի արտադրանքի արտահանումից, պետք է զարգացած լինեն երկրի տնտեսության տարբեր ոլորտներ, ինչպես օրինակ 67ՏՆՏԵՍԱԳԻՏՈՒԹՅՈՒՆ կրթությունը, ներդրումները, առեւտուրը, ինչպես նաեւ զարգացած ենթակառուցվածքները, աշխատանքի շուկան եւ այլն։
 Կան նաեւ արտահանման այլ դրական հավելյալ գործոններ եւս։
 Օրինակ՝ Էմերին նշում է այդպիսի երեք գործոններ՝ արտաքին արժույթի հասանելիության աճ, գործոնային արդյունավետության բարձրացում եւ մասշտաբի էֆեկտ[20]։
  Մեկ այլ կարծիքի համաձայն, արտահանման դրական լրացուցիչ գործոն է հանդիսանում գիտատեխնիկական առաջընթացը[22]։
  Ավելին, Էդվարդսը պնդում էր, որ այդ գիտատեխնիկական առաջընթացն էլ իր հերթին կարող է բերել արտահանվող ապրանքների սեկտորի ապրանքների ավելի արդյունավետ կառավարման մեխանիզմների ստեղծմանը եւ բարելավված արտադրական տեխնիկայի կիրառմանը՝ ի տարբերություն չարտահանվող սեկտորի[15]։
  Այս ամենն էլ իր հերթին բերում է յուրաքանչյուր ոլորտի ինովացիայի եւ արտադրական ընդլայնմանը, հետեւապես մեծացնելով եկամուտները եւ բերելով տնտեսական աճի։
  Արտահանման եւս մեկ դրական լրացուցիչ գործոն է հանդիսանում միջազգային շուկայում տվյալ երկրի մրցունակության բարձրացումը, ներառյալ մասշտաբից էֆեկտը, աճող ինովացիան, կրթական աճը, որոնք բոլորը միասին նպաստում են տնտեսական աճին[14]։
 Հայաստանի արտահանումը խթանելու նպատակով կարեւորագույն խնդիր է խթանել այն արտադրողների գործունեությանը, ովքեր կարող են մրցունակ լինել միջազգային շուկայում եւ բնական ռեսուրսների, աշխատուժ արտահանող երկրից դառնալ պատրաստի արտադրանք արտահանող երկիր։
  Այս առումով կարեւոր է խնդրի պետական կարգավորումը՝ ընկերությունների պոտենցիալի խորը ուսումնասիրումը, հեռանկարային արտադրողներին տրանսֆերտների տրամադրումը, անհրաժեշտ տեղեկատվության հարցում պետության աջակցությունը, ինչպես նաեւ գիտակրթական մակարդակի բարձրացումը, որը հնարավորություն կտա աշխատուժի շուկան համալրել պահանջարկ վայելող եւ նորագույն տեխնիկայի եւ տեխնոլոգիաններին տիրապետող աշխատողներով։
  Շատ կարեւոր է ապահովել մանավանդ փոքր եւ միջին բիզնեսի ներգրավումը արտաքին առեւտում ներգրավման հարցում եւ այս ուղղությամբ մշակել հատուկ ուղղորդող քաղաքականություն[4][13]։
 Նաեւ հարկ է ապահովել հեռանկարային կազմակերպություններին արտոնյալ վարկավորման համակարգ, կապ ստեղծել օտարերկրյա ուղղա68ՏՆՏԵՍԱԳԻՏՈՒԹՅՈՒՆ կի ներդրումների (ՕՈՒՆ) եւ տեղական կազմակերպությունների միջեւ օպտիմալ կապերի ստեղծմանը, բիզնես հրեշտակների ներդրումների իրականացմանը։
  Այսօր արտահանման ապրանքատեսականու եւ շուկաների կենտրոնացումը բարձր է, ներդրումները ցածր են արտահանման ներուժ ունեցող ճյուղերում, ցածր է արտահանումն սպասարկող լոգիստիկ ծառայությունների, ինչպես նաեւ արտահանման վարկավորման ու ապահովագրման ծառայությունների զարգացվածության մակարդակը, լիարժեք չի օգտագործվում ԵԱՏՄ-ի եւ ԵՄ-ի ընձեռնված հնարավորությունները։
  Պետությունը պետք է հարկային եւ մաքսային քաղաքականության միջոցով խթանի պատրաստի արտադրանքի արտահանմանը, որպեսզի հումքային արտադրանքի եւ կիսաֆաբրիկատների փոխարեն ավելի մեծ ավելացված արժեք ունեցող ապրանքների արտահանումը ավելանա։
  Անհրաժեշտ է իրականացնել քննարկումներ լոգիստիկ կազմակերպությունների հետ՝ հայկական փոքր եւ միջին ձեռնարկությունների արտադրանքի ներկայացմանն աջակցության եւ արտահանման հնարավորությունների օգտագործման համար։
 Հայաստանի համար ստեղծված բարդ աշխարհաքաղաքական իրավիճակի պարագայում շատ կարեւոր է հնարավորինս մեծ թվով երկրների հետ տնտեսական փոխշահավետ հարաբերությունների ստեղծումը եւ հետեւողական զարգացումը։
  Անհրաժեշտ է նաեւ շարունակեկ Իրանի հետ աշխատանքները ազատ տնտեսական գոտու ձեւավորման ուղղությամբ։
 ։
