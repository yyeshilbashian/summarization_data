Սույն հոդվածում ուսումնասիրվում է Եվրասիական տնտեսական
միության ակտերի տեղի ու նշանակության հիմնահարցերը ՀՀ իրավական համակարգում։
 Մասնավորապես, հեղինակի կողմից անդրադարձ է կատարվում Եվրասիական տնտեսական միության մասին
2014 թվականի մայիսի 29-ի պայմանագրին եւ վերջինիս հետ անմիջական փոխկապակցության մեջ գտնվող մի քանի տասնյակ համաձայնագրերին, ինչպես նաեւ այդ միության մարմինների կողմից ընդունված որոշումներին։
 Հոդվածում ներկայացվում են այդ ակտերի
վերաբերյալ հեղինակային մոտեցումները` ՀՀ իրավական ակտերի
համակարգի համատեքստում։
ՀՀ Սահմանադրության 5, 13, 19, 47, 116, 132-րդ եւ այլ հոդվածներով ամրագրված նորմերի համակարգային ու համալիր վերլուծության
արդյունքների հիման վրա Հայաստանի Հանրապետությանը՝ պետության հայեցողության սահմանների շրջանակում, վերապահվում է իրավասություն` մասնակցելու միջազգային իրավական հարաբերությունների կարգավորմանն ուղղված իրավական ակտերի նախապատրաստմանը, ընդունմանն ու իրականացմանը։
Եվրասիական տնտեսական միության շրջանակում անհրաժեշտ է
կարեւորել եւ միաժամանակ որոշել այդ կազմակերպության իրավական ակտերի բնույթը։
 Ընդ որում, այդ ակտերի կատարման պարտադիրությամբ, կամ մոդելային ու խորհրդատվական բնույթով պայմանավորված առանձնակի կարեւորություն ունեն հետազոտության առարկա ոլորտի հարաբերությունները կարգավորող միջազգային իրավական ակտերի իրագործման կարգը, այդ ակտերով պայմանավորված ներպետական իրավական ակտերի ընդունումը պահանջող ընթացակարգը, միջազգային իրավական այլ ակտերի եւ Եվրասիական
տնտեսական միության ակտերի ու միության անդամ պետությունների
285ԻՐԱՎԱԳԻՏՈՒԹՅՈՒՆ
ազգային իրավական ակտերի հարաբերակցության հիմնահարցերը,
ինչպես նաեւ այդ կազմակերպության մարմինների իրավական կարգավիճակի, դրանց լիազորությունների ծավալի շրջանակները եւ այլն։
Անշուշտ, Եվրասիական տնտեսական միությունը իրապես կարող
է հավակնել համաշխարհային տնտեսական եւ քաղաքական իշխանության կենտրոններից (բեւեռներից) մեկի դերին, եթե այն կարողանա իրագործել իրեն վերապահված բոլոր հնարավորությունները։
Հարկ է կարեւորել, որ Եվրասիական տնտեսական միության անդամ պետությունների իրավահարաբերությունները հիմնվում են իրավապայմանագրային հենքը կազմող այնպիսի հիմնարար ակտերի
վրա, ինչպիսիք են՝ Եվրասիական տնտեսական միության իրավունքի
մաս կազմող` Եվրասիական տնտեսական միության մասին 2014 թվականի մայիսի 29-ի պայմանագիրը 1 , այդ միության շրջանակներում
կնքվող միջազգային պայմանագրերը, երրորդ կողմի հետ կնքվող՝
միության միջազգային պայմանագրերը, ինչպես նաեւ Եվրասիական
տնտեսական բարձրագույն խորհրդի, Եվրասիական միջկառավարական խորհրդի եւ Եվրասիական տնտեսական հանձնաժողովի որոշումներն ու կարգադրությունները, որոնք ընդունվել են Եվրասիական
տնտեսական միության մասին պայմանագրով ու այդ միության շրջանակներում կնքվող միջազգային պայմանագրերով նախատեսված իրենց լիազորությունների շրջանակներում (հոդվ. 6)։
Ընդ որում, Եվրասիական տնտեսական միության իրավունքի համակարգում կենտրոնական տեղը պատկանում է Եվրասիական
տնտեսական միության մասին պայմանագրին (այսուհետ՝ Պայմանագիր), որով սահմանվում է այդ միության հիմնադրման կազմակերպաիրավական հիմքերը։
 Մասնավորապես, այդ պայմանագրի 6-րդ
հոդվածի 1-ին մասով հստակ սահմանվում է, որ Եվրասիական տնտեսական բարձրագույն խորհրդի եւ Եվրասիական միջկառավարական
խորհրդի որոշումները ենթակա են կատարման` անդամ պետությունների կողմից դրանց ազգային օրենսդրությամբ նախատեսված կարգով։
Միաժամանակ նույն հոդվածի 4-րդ մասի համաձայն` Եվրասիական տնտեսական բարձրագույն խորհրդի որոշումները գերակայում
են Եվրասիական միջկառավարական խորհրդի եւ Եվրասիական
Տե՛ս Договор о Евразийском экономическом союзе. М.։
 2015. С. 496.
286ԻՐԱՎԱԳԻՏՈՒԹՅՈՒՆ
տնտեսական հանձնաժողովի որոշումների նկատմամբ, իսկ Եվրասիական միջկառավարական խորհրդի որոշումները գերակայում են
Եվրասիական տնտեսական հանձնաժողովի որոշումների նկատմամբ։
Այսինքն, նշված նորմերի բովանդակային վերլուծությունից անհրաժեշտ է նկատել, որ Եվրասիական տնտեսական միության իրավապայմանագրային հիմքում սահմանված չէ այդ միության շրջանակում
ընդունվող իրավական ակտերի հարաբերակցությունը ազգային իրավական համակարգերի նկատմամբ, ինչը ենթադրում է նաեւ այն, որ
մասնակիորեն են սահմանված այդպիսի ակտերի աստիճանակարգության (հիերարխիայի) եւ իրավաբանական ուժի մեջ մտնելու հարցերը, բավարար չափով կարգավորված չեն Եվրասիական տնտեսական
միության մարմինների կողմից ընդունվող որոշումների իրականացման մեխանիզմները։
Հարկ է նաեւ կարեւորել, որ Եվրասիական տնտեսական միության
անդամ պետությունների իրավական համակարգերի փոխգործակցությանն ուղղված հարաբերությունների իրավական կարգավորման
անհրաժեշտությունը, իրավական ակտերի մշակումը, դրանց հետագա
ուսումնասիրությունն ու կարգավորումը պահանջում են միասնական
իրավական տարածք ձեւավորման, այդ միության իրավական ակտերի
արդյունավետությունն ապահովող եւ իրավական համակարգի հետ
ազգային համակարգերի փոխազդեցության հարցերի խորքային հետազոտություն։
Հաշվի առնելով այն, որ Եվրասիական տնտեսական միությունը
հանդիսանում է տարածաշրջանային տնտեսական ինտեգրման միջազգային կազմակերպություն, որն ունի միջազգային իրավասուբյեկտություն (հոդվ. 1, մաս 2), անհրաժեշտ է նաեւ նկատել, որ այդպիսի իրավասությամբ Եվրասիական տնտեսական միությունն օժտվում է ոչ
միայն այդ պայմանագրով, այլեւ նույն միության շրջանակներում
կնքվող միջազգային պայմանագրերով նախատեսված սահմաններում
եւ ծավալներով (հոդվ. 6)։
Անշուշտ, այդ իրավասության կրողները հանդիսանում են Եվրասիական տնտեսական միության պայմանագրի շրջանակներում գործող մարմինները (հոդվ. 8), որպիսիք են՝ ա) Եվրասիական տնտեսական բարձրագույն խորհուրդը (այսուհետ՝ Բարձրագույն խորհուրդ), բ)
Եվրասիական միջկառավարական խորհուրդը (այսուհետ՝ Միջկառա287ԻՐԱՎԱԳԻՏՈՒԹՅՈՒՆ
վարական խորհուրդ), գ) Եվրասիական տնտեսական հանձնաժողովը
(այսուհետ՝ Հանձնաժողով), դ) Եվրասիական տնտեսական միության
դատարանը (այսուհետ՝ Միության դատարան)։
 Ընդ որում, այդ մարմինները իրենց լիազորությունների շրջանակում ընդունում են՝ կարգադրություններ, որոնք նշված պայմանագրով ընկալվում են որպես
կազմակերպակարգադրական ակտեր, ինչպես նաեւ նորմատիվ իրավական բնույթի դրույթներ պարունակող ակտեր՝ որոշումների տեսքով
(հոդվ. 2)։
Միաժամանակ, անհրաժեշտ է նկատել, որ նշված պայմանագրով
այդ կազմակերպության մարմինների լիազորությունները կանոնակարգող 2, 8-19 հոդվածների համակարգային վերլուծությունից
հետեւում է, որ այդ մարմինների կողմից ընդունվող ակտերի համակարգն ունի որոշակի աստիճանակարգություն (հիերարխիա)։
 Այսպես, նույն պայմանագրի 6-րդ հոդվածի 3-4-րդ մասերին համապատասխան՝ Եվրասիական տնտեսական միության մարմինների որոշումներն ու կարգադրությունները չպետք է հակասեն Եվրասիական
տնտեսական միության մասին պայմանագրին եւ այդ միության շրջանակներում կնքվող միջազգային պայմանագրերին, միաժամանակ,
Եվրասիական տնտեսական բարձրագույն խորհրդի, Եվրասիական
միջկառավարական խորհրդի եւ Եվրասիական տնտեսական հանձնաժողովի որոշումների միջեւ հակասություններ առաջանալու դեպքում՝
Եվրասիական տնտեսական բարձրագույն խորհրդի որոշումները գերակայում են Եվրասիական միջկառավարական խորհրդի եւ Եվրասիական տնտեսական հանձնաժողովի որոշումների նկատմամբ, իսկ
Եվրասիական միջկառավարական խորհրդի որոշումները գերակայում
են Եվրասիական տնտեսական հանձնաժողովի որոշումների նկատմամբ։
Անշուշտ, Եվրասիական տնտեսական միության իրավական ակտերի համակարգն անհրաժեշտ է ընկալել Եվրասիական տնտեսական միության օրենսդրության հիմունքները, անդամ պետությունների
կողմից կնքվող միջազգային պայմանագրերը, իրենց իրավասությունների սահմաններում այդ միության մարմինների որոշումները, նորմատիվային իրավական այլ ակտերը, որոնք կազմում են այդ կազմակերպության իրավապայմանագրային հենքը։
288ԻՐԱՎԱԳԻՏՈՒԹՅՈՒՆ
Միաժամանակ, հաշվի առնելով միջազգային այդ կազմակերպության ակտերի նորմատիվային նշանակությունը, դրանք կարելի է
պայմանականորեն բաժանել երկու խմբերի՝ ներկազմակերպական
հարցերով (ներքին կանոնակարգում) եւ Եվրասիական տնտեսական
միության նպատակների անմիջական իրականացման հարցերով (արտաքին կանոնակարգում) 2 ։
Այսպես, նշված ակտերի առաջին խումբը վերաբերվում է ընթացակարգի կանոնների, անձնակազմի վարքագծի կանոնների ընդունմանը, եւ միջազգային կազմակերպության գործունեությունը կարգավորող՝ այդ կազմակերպության մարմինների եւ անդամ պետությունների համար պարտադիր այլ նորմերի սահմանմանը։
 Դրանց թվին են
դասվում Եվրասիական տնտեսական միության մարմինների որոշումները, որոնք սահմանում են այդ միության մարմինների կառուցվածքը
եւ գործունեության ուղղություններն ու կառուցակարգերը, այդ մարմինների միջեւ փոխհարաբերությունները, պաշտոններում նշանակման
կարգը, Եվրասիական տնտեսական միության պաշտոնատար անձանց եւ ծառայող մարմինների կարգավիճակը եւ այլ ներկազմակերպական հարցեր։
Երկրորդ խմբի մեջ անհրաժեշտ է ներառել Եվրասիական տնտեսական միության նպատակների անմիջական իրականացման հարցերով ընդունված ակտերը (արտաքին կանոնակարգում), որոնք հասցեագրված են անդամ պետություններին եւ սահմանում են վերջիններիս միջեւ, ինչպես նաեւ լիազորությունների շրջանակը երրորդ պետությունների եւ միջազգային կազմակերպությունների հետ փոխհարաբերություններում։
Բացի այդ, Եվրասիական տնտեսական միությունը ձեռք է բերում
արտաքին կանոնակարգման բնույթ կրող միջազգային իրավունքի
նորմեր սահմանելու իրավասություն՝ միջազգային այդ կազմակերպության հիմնադիր ակտի համապատասխան դրույթներին կամ համապատասխան միջազգային պայմանագրին հավանություն տալու միջոցով արտահայտված անդամ պետությունների համաձայնության հիման վրա։
Ասվածի համատեքստում անհրաժեշտ է կարեւորել այն հանգաՏե՛ս նաեւ՝ Кашкин С. Ю., Четвериков А.О. Право Евразийского экономического
289ԻՐԱՎԱԳԻՏՈՒԹՅՈՒՆ
մանքը, որ Եվրասիական տնտեսական միության մասին պայմանագրի 13-րդ եւ 17-րդ հոդվածներին համաձայն` եւ Բարձրագույն խորհրդի,
եւ Միջկառավարական խորհրդի որոշումներն ու կարգադրություններն
ընդունվում են ընդհանուր համաձայնությամբ (կոնսենսուսով)։
Միաժամանակ, իրենց գործառութային նշանակությամբ պայմանավորված Եվրասիական տնտեսական միության շրջանակում ընդունվող իրավական ակտերը կարելի է դասակարգել.
- ակտերի, որոնք ենթակա են համապատասխանեցման եւ ներդաշնակեցման միության անդամ պետությունների ազգային օրենսդրություններում։
 Նման ակտերի առկայությունը պայմանավորված է
այն հիմնավորմամբ, որ դրանք ընդունվում են Եվրասիական տնտեսական միության նպատակների անմիջական իրացման հարցերով
բոլոր անդամ պետությունների մասնակցությամբ, որոնց կատարման
պարտադիր լինելն ինքնին իրականացվում է նույն պետությունների
կողմից ազգային իրավական ակտերի ընդունման միջոցով,
- խորհրդատվական ակտերի, որոնք բովանդակում են բացառապես խորհրդատվական բնույթի եզրակացություններ եւ պարզաբանումներ։
 Նման ակտերի պարագայում, միության անդամ պետությունները`ելնելով երկրի շահերից, ինքնուրույնաբար են որոշում տվյալ ակտերի իրականացման անհրաժեշտությունն ու նպատակահարմարությունը`
ազգային իրավակիրառական եւ օրենսդրական պրակտիկայում,
- եւ վերջապես ներքին ակտերի, որոնք կարող են ընդունվել բանաձեւերի, կարգադրությունների եւ այլ ձեւերով, որոնց կիրառման
շրջանակը սահմանափակվում է Եվրասիական տնտեսական միության մարմինների աշխատակազմերի գործունեությամբ։
Այնուամենայնիվ, անդրադառնալով՝ Հայաստանի Հանրապետության իրավական համակարգում Եվրասիական տնտեսական միության
իրավական ակտերի տեղի ու նշանակության հարցի դիտարկմանը,
անհրաժեշտ է նկատել հետեւյալը. Եվրասիական տնտեսական միության մասին պայմանագիրը՝ որպես միջազգային կազմակերպության
հիմնադիր ակտ, սահմանում է, որ անդամ պետությունները ինքնուրույն
են որոշում, թե երբ, ինչ կարգով, ինչպիսի ազգային նորմատիվային իրավական ակտեր կարող են ընդունել՝ ի կատարումը նույն կազմակերպության մարմինների ակտերի, եւ սահմանել Հայաստանի Հանրապետության տարածքում դրանց իրացվելիության շրջանակները։
290ԻՐԱՎԱԳԻՏՈՒԹՅՈՒՆ
Սակայն, անհրաժեշտ է նաեւ հաշվի առնելով այն հանգամանքը,
որ Պայմանագրի 1-ին հոդվածով նախատեսվում է, որ Հայաստանի
Հանրապետության կողմից «Եվրասիական տնտեսական միության
մասին» 2014 թվականի մայիսի 29-ի պայմանագրի եւ «Հայաստանի
Հանրապետության՝ «Եվրասիական տնտեսական միության մասին»
2014 թվականի մայիսի 29-ի պայմանագրին միանալու մասին» պայմանագրի 1-ին հավելվածում նշված միջազգային այլ պայմանագրերի
առանձին նորմերի կիրառումն իրականացվում է Հայաստանի Հանրապետության՝ Առեւտրի համաշխարհային կազմակերպությանն անդամակցելու հետ կապված հարցերի վերաբերյալ նույն պայմանագրի
3-րդ հավելվածով նախատեսված պայմաններին ու անցումային
դրույթներին համապատասխան 3 ։
Դա նշանակում է, որ Հայաստանի Հանրապետությունը պարտավորություն է ստանձնում Պայմանագրի ուժի մեջ մտնելու ամսաթվից
իր տարածքում կիրառել Եվրասիական տնտեսական միության Բարձրագույն խորհրդի եւ Միջկառավարական խորհրդի որոշումներն ու
կարգադրությունները։
Եվրասիական տնտեսական միության մասին պայմանագիրն ուժի մեջ մտնելու ամսաթվից Հայաստանի Հանրապետության տարածքում կիրառվում են նույն պայմանագիրն ուժի մեջ մտնելու ամսաթվից
գործող՝ Եվրասիական տնտեսական միության մարմինների ակտերը,
ինչպես նաեւ Եվրասիական տնտեսական բարձրագույն խորհրդի (Եվրասիական տնտեսական ընկերակցության միջպետական խորհրդի
(Մաքսային միության բարձրագույն մարմնի)) որոշումները, Եվրասիական տնտեսական հանձնաժողովի (Մաքսային միության հանձնաժողովի) որոշումները՝ հաշվի առնելով Պայմանագրի 3-րդ հավելվածով
սահմանված դրույթները (Պայմանագրի 2-րդ հոդված)։
Հարկ է նկատել, որ Եվրասիական տնտեսական միության մարմինների նորմատիվային իրավական ակտերի պարտադիր լինելը ինչպես Հայաստանի Հանրապետությունում, այնպես էլ Եվրասիական
տնտեսական միության մյուս անդամ պետություններում իրականացվում է դրանց ներպետական իրավական նորմատիվային ակտերով
ամրագրելու եւ իրավաբանական ուժ տալու միջոցով։
Տե՛ս նաեւ՝ Бекяшев К.А., Моисеев Е.Г. Право Евразийского экономического союза,
291ԻՐԱՎԱԳԻՏՈՒԹՅՈՒՆ
Անշուշտ, Եվրասիական տնտեսական միության շրջանակներում
միջպետական հարաբերությունների իրավական կարգավորման կառուցակարգերը սահմանվում են սահմանադրական նորմերով։
Չնայած այն հանգամանքին, որ Հայաստանի Հանրապետության
ազգային օրենսդրության ակտերի աստիճանակարգությամբ առանձնահատուկ ձեւով չեն ներկայացվել Եվրասիական տնտեսական միության ակտերը, այդուհանդերձ, ակնհայտ է դառնում այն, որ բոլոր միջազգային իրավական ակտերը, այդ թվում՝ վավերացման ենթակա
Եվրասիական տնտեսական միության ակտերը, վավերացվում են Ազգային ժողովի կողմից, եթե դրանք չեն հակասում ՀՀ Սահմանադրությանը (հոդվ. 116, 1-2-րդ մասեր)։
Այնուամենայնիվ, Հայաստանի Հանրապետության Սահմանադրությունում ամրագրված են դրույթներ, որոնք անուղղակիորեն վերաբերելի են Եվրասիական տնտեսական միությանը՝ սահմանելով այդ
միության ակտերի տեղը ազգային իրավական համակարգում։
 Մասնավորապես, Սահմանադրության 5-րդ հոդվածի 3-րդ մասի ուժով՝ իրավական նորմերի աստիճանակարգության առանցքային սկզբունքներից է այն, որ Հայաստանի Հանրապետության վավերացրած Եվրասիական տնտեսական միության ակտերի եւ օրենքների նորմերի
միջեւ հակասության դեպքում կիրառվում են միջազգային պայմանագրերի նորմերը։
Իսկ նույն Սահմանադրության 116-րդ հոդվածի 1-ին մասի տրամաբանությանը համապատասխան՝ Ազգային ժողովը վավերացնում,
կասեցնում կամ չեղյալ է հայտարարում Եվրասիական տնտեսական
միության այն ակտերը՝ որոնք վերաբերում են մարդու եւ քաղաքացու
հիմնական իրավունքներին եւ ազատություններին, ինչպես նաեւ պարտականություններին, նախատեսում են Հայաստանի Հանրապետության անդամակցություն միջազգային կազմակերպությանը, Հայաստանի Հանրապետության համար նախատեսում են ֆինանսական
կամ գույքային պարտավորություններ եւ այլն։
 Նույն հոդվածի 3-րդ
մասի համաձայն. Սահմանադրությանը հակասող միջազգային պայմանագրերը չեն կարող վավերացվել։
Կամ, ՀՀ Սահմանադրության 81-րդ հոդվածի պահանջներին համապատասխան՝ մարդու եւ քաղաքացու հիմնական իրավունքների եւ
ազատությունների վերաբերյալ Սահմանադրությունում ամրագրված
292ԻՐԱՎԱԳԻՏՈՒԹՅՈՒՆ
դրույթները մեկնաբանելիս հաշվի է առնվում Հայաստանի Հանրապետության վավերացրած՝ մարդու իրավունքների վերաբերյալ Եվրասիական տնտեսական միության պայմանագրերի հիման վրա գործող
մարմինների, այդ թվում՝ Եվրասիական տնտեսական միության դատարանի պրակտիկան։
Հիշատակված նորմերի համակարգային վերլուծությունից կարելի
է եզրակացնել հետեւյալը.
- Հայաստանի Հանրապետությունում միջազգային իրավունքի եւ
ներպետական իրավունքի փոխգործակցության մասով՝ ի տարբերություն ՀՀ Սահմանադրության 2005 թվականի խմբագրության, երկրի
իրավական համակարգի կազմում բացակայում է միջազգային իրավունքի համընդհանուր ճանաչված սկզբունքների ու նորմերի ներառման հանգամանքը, ինչը սակայն չի ենթադրում, որ Հայաստանի
Հանրապետությունը այդ նույն սկզբունքների ու նորմերի հիման վրա
չի կրում պարտավորություն։
 Այդ սկզբունքները, ի վերջո, համընդանուր նշանակություն ունեն ՄԱԿ-ի բոլոր անդամ պետությունների համար, ընդ որում, մի կողմից, դրանց աղբյուրը հանդիսանում է հենց
միջազգային պայմանագրերը, իսկ մյուս կողմից՝ դրանք համընդհանուր են ու հանրաճանաչ՝ առանց այդ սկզբունքների ամրագրման
աղբյուրի նշման եւ գոյության։
- Հայաստանի Հանրապետությունում Եվրասիական տնտեսական միության ակտերի գործողությունը ճանաչվում է գերակա ազգային օրենսդրության նորմերի նկատմամբ, եթե դրանցում առկա է հակասություն։
- Հայաստանի Հանրապետությունում Սահմանադրությանը հակասող Եվրասիական տնտեսական միության ակտերը չեն կարող վավերացվել, հետեւաբար, դրանց նորմերն ենթակա չեն գործողության
մեջ դնելու ու կիրառելու։
Այստեղից, Հայաստանի Հանրապետության տարածքում Եվրասիական տնտեսական միության ակտերի նկատմամբ առաջնահերթությամբ օժտված է ՀՀ Սահմանադրությունը, սակայն իրավական
նորմերի աստիճանակարգությանը համապատասխան այդ ակտերն
ունեն գերակայություն ազգային օրենքների նկատմամբ։
