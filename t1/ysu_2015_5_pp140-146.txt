ՊԵՏԱԿԱՆ ԻՆՔՆԻՇԽԱՆՈՒԹՅԱՆ ԵՐԱՇԽԱՎՈՐՄԱՆ ԱՐԴԻՀԻՄՆԱԽՆԴԻՐՆԵՐԸՎերջին տասնամյակում «պետական ինքնիշխանություն» կատեգորիան գտնվումէ համաշխարհային գիտական ուսումնասիրության կենտրոնում։
 Այս հարցը ակտուալէ ինչպես իրավագիության (հատկապես միջազգային իրավունքի տեսանկյունից), այնպես էլ քաղաքագիտության և միջազգային հարաբերությունների տեսության բնագավառում։
 Պետական ինքնիշխանությունn այն կարևորագույն հարցերից է, որն առանձնակի  տեղ  է  զբաղեցնում  պետության  ներքին  և  արտաքին  հարաբերություններում,ինչպես  նաև  պետության  որդեգրած  քաղաքականությունում։
  Այս  հիմնահարցին  վերաբերող շատ դրույթներ դեռևս լիովին ուսումնասիրված չեն։
 Դա պայմանավորված էառաջին  հերթին  նրանով,  որ  այս  երևույթի  բովանդակությունը  ժամանակին  զուգընթաց դինամիկ զարգացում է ապրում և ենթարկվում տարատեսակ փոփոխությունների`  ձեռք  բերելով  նոր  իմաստ։
  Այդ  իսկ  պատճառով  պետության  սուվերենությաննառնչվող  մի  շարք  հարցեր  ավելի  խոր  ուսումնասիրություն  են  պահանջում։
  Այս  հիմնահարցին  անդրադարձել  են  մի  շարք  հեղինակներ,  որոնք  փորձել  են  բացահայտելդրա բովանդակությունը, սկզբունքները, էությունը։
 Սակայն երբ մենք ուսումնասիրումենք տարբեր իրավագետների աշխատություններ, մեր ուշադրությունը գրավում է այնփաստը,  որ  անգամ  կարելի  է  հայտնաբերել  իրար  հակասող  մտքեր։
  Դա  պայմանավորված է հետևյալով. անցյալի և ներկայի իրավագետները փորձել են սահմանել դրահասկացությունը,  սակայն  դրանք  իրենց  մեջ  կրում  են  տվյալ  ժամանակահատվածիքաղաքական-իրավական մթնոլորտի դրոշմը։
 Ժամանակի ընթացքում փոխվում է քաղաքական  իրավիճակը,  պետականությունը  կրում  է  տրանսֆորմացիաներ`  հարմարվելով  տվյալ  ժամանակաշրջանի  իրողությանը։
  Պետություններն  այսօր  փորձում  ենուղղորդվել  միասնական  ընդհանուր  սկզբունքներով։
  Տեսաբաններն  իրավացիորենարձանագրել են իրավական համակարգի միաձուլման գործընթաց։
Պետական  ինքնիշխանությունը  քաղաքական  և  իրավական  ենթատեքստ  ունի։
Այդ  երկու  բնորոշ  հատկություններն  անխզելիորեն  կապակցված  են  իրար  հետ։
  Այստեղից կարելի է ներքոհիշյալ հետևությունը անել. այն պարագայում, երբ կփոփոխվիքաղաքական  ու  իրավական  ներպետական  և  միջպետական  իրադրությունը,  դականդրադառնա  ինքնիշխանության  բովանդակության  վրա  և  կհաղորդի  դրան  նոր՝նախկինից առանցքայնորեն տարբերվող էություն։
 Նշանակում է՝ պետք է փորձել տալինքնիշխանության  այնպիսի  հասկացություն,  որը  հնարավորինս  լիարժեք  կբնութագրի դրա էությունը և զերծ կլինի տվյալ ժամանակաշրջանի քաղաքական կնիքից։
 Որպեսզի  ամբողջովին  բացահայտենք  դրա  էությունը,  անհրաժեշտ  է  նախ  հասկանալ,թե  ինչ  սկզբունքներով  է  այն  գործում,  և  ինչ  բնութագրիչ  հատկություններ  ունի։
  Ինչպես ցույց են տալիս ուսումնասիրությունները, քաղաքագետներն ինքնիշխանությունըմեկնաբանում  են  միայն  քաղաքագիտության,  իսկ  իրավագետները`  պետության  ևիրավունքի  տեսության  տեսանկյունից1,  այնինչ  պետական  ինքնիշխանությունն  այդերկուսի  համակցությունն  է։
  Այստեղից  հետևություն`  քաղաքական  ու  իրավականասպեկտները պետք է դիտարկել միասնության և անխզելի կապի մեջ։
Միջազգային  տեսության  մեջ  գերակշռում  է  նեոլիբերալների  տեսակետը2,  որոնքինքնիշխանությունը բնութագրում են հետևյալ կերպ.1)  ինքնիշխանությունը  բնութագրական  է  միայն  պետականությանը,  որը  վերջինիս առանձնացնում է հասարակական այլ իրողություններից, 2)  ինքնիշխանությունը փոխկապակցված է ժողովրդի (տվյալ պետության բնակչության) կամքի հետ, 3)  ինքնիշխանությունն  օբյեկտիվ  իրականություն  է,  որը  չի  պահանջում  ինչ-որմեկի հաստատումը, և այն պետք է ընկած լինի պետաիրավական այլ իրողությունների հիմքում3։
Ուսումնասիրելով  տարբեր  հեղինակների  և  իրավական-քաղաքական  ուղղությունների  տսակետները`  պետք  է  ընդհանրացնել  ինքնիշխանություն  հասկացությանայն բնորոշումը, որը կբնութագրի երևույթը՝ առանց  տուրք տալու քաղաքական իրողությանը։
 Այսպիսով, կարելի է հանգել հետևյալին.-  Պետական  ինքնիշխանությունն  ունի  քաղաքական-իրավական  բնութագիր,ինչը  նշանակում  է,  որ  պետական  ինքնիշխանությունը  կազմված  է  երկուգլխավոր`  քաղաքական  և  իրավական  բաղադրատարրերից,  և  ուսումնասիրությունները պետք է կառուցվեն՝ հաշվի առնելով այս երկուսի փոխադարձաբար կապված լինելու և մեկը մյուսին լրացնելու հանգամանքը։
 Քաղաքականասպեկտը հանդես է գալիս որպես արտաքին ձև, իսկ իրավականը կազմում էդրա բովանդակությունը1։
-  Ինքնիշխանությունը պետության անբաժանելի ատրիբուտ է և հանդիսանումէ ամենագլխավոր բնորոշիչներից մեկը։
 Պետականությունը կարող է լինել միայն  ինքնիշխանության  առկայության  դեպքում,  իր  հերթին  էլ  ինքնիշխանությունը գործում է միայն պետականության շրջանակներում։
-  Ինքնիշխանությունը պետք է լինի իրական։
 Այս սկզբունքը պահանջում է, որայդ երևույթը առկա լինի փաստացի, այլ ոչ թե ձևականորեն ամրագրված լինի նորմատիվ իրավական ակտերում։
-  Քննարկվող  կատեգորիային  բնութագրական  է  անսպառությունը,  այսինքն`սուվերենության  կրողը  իրավասու  է  ընդունելու  ցանկացած  լուծում`  համապատասխան  ներքին  և  արտաքին  պայմաններին  ու  հարաբերություններին(տնտեսական, միջազգային և այլն)։
-  Ինքնիշխանության  անընդհատությունը  նշանակում  է,  որ  դրա  գործողությունը սահմանափակված չէ որոշակի կոնկրետ ժամանակահատվածով, այլ ընդհակառակը՝  պետությունների  ճնշող  մեծամասնությունը  դա  արտացոլում  ենսահմանադրությունում, որի գործողությունը դեպի ապագան է ուղղված։
-  Իշխանության  անկախությունը։
  Վերջինս  կազմում  է  ինքնիշխանության  քաղաքական  բաղադրատարրը։
  Այս  դրույթը  առաջադրում  է  երկու  պահանջ`    1) պետական իշխանությունը պետք է զերծ լինի արտաքին միջամտությունից,ինքնուրույն  ղեկավարի  ներպետական  քաղաքականությունը,  իսկ  միջազգային  հարաբերություններին  մասնակցի  իրավահավասարության  ու  ազատկամահայտնության  սկզբունքներով1,  2)  պետության  ներսում  պետական  իշ2 Сергунин А., Суверенитет։
 эволюция концепта, “Политэкс”, 2010, № 4, с. 23-28.խանությունը  չպետք  է  սահամանափակված  լինի  այլ  հավասարազոր  իշխանությամբ2։
-  Պետական  իշխանության  միասնականությունը  համարվում  է  ինքնիշխանության անհրաժեշտ պայման, ինչը ենթադրում է, որ իշխանության երեք ճյուղերը` օրենսդիրը, գործադիրը և դատականը, պետք է կազմեն մեկ միասնականիշխանություն3։
-  Իշխանության գերակայությունը։
 Այս եզրույթը նշանակում է, որ բարձրագույնիշխանությունն  իր  գործունեության  ընթացքում  չպետք  է  սահմանափակվածլինի որևէ գործոնով, ինչն արտահայտվում է իրավական ակտերի գերակայությամբ, որ ընդունում է սուվերեն իշխանությունը, իսկ դրանց գործողությունըտարածվում  է  պետության  ամբողջ  տարածքում։
  Միակ  հանգամանքը,  որովպետք  է  կաշկանդված  լինի  պետական  իշխանությունը  ժողովրդավարականերկրներում,  մարդկանց  հիմնարար  ազատություններն  ու  իրավունքներն  են,որոնք  պետք  է  ապահովվեն  պետության  կողմից։
  Միջազգային  կազմակերպություններին անդամակցելը պետք է հանդիսանա ոչ թե ինքնիշխանությանսահմանափակում, այլ ինքնիշխանության իրագործման ձև։
Ա.  Բրեդիխինն  այս  չափորոշիչներն  իրավացիորեն  անվանում  է  ինքնիշխանության սկզբունքներ։
Այսպիսով, ամփոփելով վերոգրյալը՝ կարելի է տալ ինքնիշխանության հասկացությունը. ինքնիշխանությունը պետության անհրաժեշտ հատկանիշն է, որը որոշակիացվում է պետական իշխանության միասնականության և անկախության մեջ` հնարավորություն ընձեռելով վերջինիս՝ ինքնուրույն ձևավորելու և իրականացնելու իր կամքը,ինքնուրույն  ընտրելու  պետական  իշխանության  կազմակերպաիրավական  ձևը`  ամրագրելով իր սուվերենությունը նորմատիվ իրավական ակտերում և դա որպես  հիմքդնելով պետական մարմինների գործունեության բովանդակությունում։
Որպեսզի խորությամբ հնարավոր լինի ուսումնասիրել պետական ինքնիշխանության էությունը, անհրաժեշտ է նախ և առաջ հասկանալ, թե ինչն է հանդիսանում դրաաղբյուրը,  և  որը`  կրողը։
  Գիտնականների  որոշ  խումբ  դրանք  չի  առանձնացնում,  այլդիտում  է  որպես  մեկ  միասնություն`  նույնացնելով  երկու  սուբյեկտները։
  Իրավաբանտեսաբանների ստվար զանգվածն էլ դրանք դիտարկում է որպես առանձին կատեգորիաներ,  որոնք  լրացնում  են  մեկը  մյուսին։
  «Ինքնիշխանության  աղբյուր»  եզրույթիտակ պետք է հասկանալ հասարակայնորեն կազմակերպված այն սուբյեկտը, որի կամահայտնությամբ ձևավորվել են պետությունը և պետական մարմինները1։
 Ա. Բրեդիխինն  իր  աշխատությունում  արտահայտում  է  այն  կարծիքը,  ըստ  որի՝  ինքնիշխանության աղբյուրը պետք է գտնվի պետական կառույցից դուրս։
 Սակայն գոյություն ունենպետականության  առաջացման  տարբեր  տեսություններ,  այդ  իսկ  պատճառով,  եթեառաջնորդվենք  այս  տեսակետով,  ապա  կդժվարանանք  մատնանշել  այն  սուբյեկտը,որը  հանդիսանում  է  դրա  աղբյուրը  (օրինակ`  ըստ  պետականության  առաջացմանպայմանագրային  տեսության՝  դրա  աղբյուրը  կհամարվի  ժողովուրդը,  բայց  օրինակըստ  բռնության  տեսության`  ուժեղ  դասակարգը)։
  Անգամ  ժամանակակից  տարբերպետություններում այդ սուբյեկտը տարբերվում է։
 Մեր կարծիքով՝ որպեսզի դժվարություններ և հակասություններ չառաջանան, ճիշտ կլինի աղբյուրը մատնանշելիս հիմքընդունել ներպետական օրենսդրությունը։
 ՀՀ Սահմանադրությունը ՀՀ բնութագրում էորպես ժողովրդավարական պետություն և ամրագրում է, որ իշխանությունը պատկանում  է  ժողովրդին։
  Սահմանադրության  2-րդ  հոդվածը  ժողովրդաիշխանության  իրականացման  ձևերից  ամրագրում  է  ընտրությունները  և  հանրաքվեն։
  Վերոգրյալից1 Տե՛ս Бредихин А.։
իրավացիորեն կարելի է պնդել, որ իր պետական ինքնիշխանության աղբյուրը ՀՀ-ումժողովուրդն է՝ բնակչությունը։
 Ռուսաստանի Դաշնությունն իր Սահմանադրության 3րդ հոդվածի 1-ին մասում  ամրագրել է. «Սուվերենության կրողը և իշխանության միակ  աղբյուրը  Ռուսաստանի  Դաշնությունում  հանդիսանում  է  նրա  բազմազգ  ժողովուրդը»1։
 ՌԴ Սահմանադրությունն առաջնորդվել է Ժան-Ժակ Ռուսոյի2 գաղափարախոսությամբ` ուղղակիորեն ամրագրելով ժողովրդաիշխանության գաղափարը։
Սուվերենության  աղբյուրի  հետ  անմիջականորեն  փոխկապակցված  է  «սուվերենության կրող» կատեգորիան։
 Ինքնիշխանության կրող է համարվում այն սուբյեկտը,որն  իրականացնում  է  պետական  բարձրագույն  իշխանությունը  տվյալ  պետությանտարածքում։
  Ինքնիշխանության  կրող  պետք  է  համարել  հասարակայնորեն  ձևավորված այն խմբին, որը հնարավորություն և լիազորություն ունի՝ իրականացնելու գերագույն իշխանությունը տվյալ պետության տարածքում` իրավական համակարգի ու պետական մարմինների միջոցով։
Հետազոտությունները և միջազգային փորձը ցույց են տալիս, որ գնալով էլ ավելիեն  խորանում  ու  զարգանում  միջազգային  հարաբերությունները։
  Բացառություն  չէնաև ՀՀ-ը, որն անդամակցում է մի շարք միջազգային կազմակերպությունների և ունիվավերացրած  միջազգային  ինչպես  երկկողմ,  այնպես  էլ  բազմակողմ  պայմանագրեր։
Միջազգային նորմերն առանձնակի կարևորվում են ՀՀ կողմից, ինչի մասին է վկայումՍահմանադրության  6-րդ  հոդվածը,  ըստ  որի  միջազգային  պայմանագրերը  ՀՀ  իրավական  համակարգի  բաղկացուցիչ  մասն  են։
  Նույնը  ամրագրում  է  «Իրավական  ակտերի  մասին»  ՀՀ  օրենքի  21-րդ  հոդվածը,  որի  2-րդ  մասը  պահանջ  է  առաջադրում,որպեսզի ՀՀ օրենքներն ու այլ իրավական ակտեր համապատասխանեն միջազգայինիրավունքի համընդհանուր նորմերին ու սկզբունքներին, ինչպես նաև նույն հոդվածի4-րդ կետի 2-րդ մասն իմպերատիվ կանոն է սահմանում, համաձայն որի, եթե ՀՀ Ազգային ժողովի վավերացրած միջազգային պայմանագրով սահմանվում են այլ նորմեր,քան նախատեսված են օրենքներով, ապա կիրառվում են վավերացված միջազգայինպայմանագրի նորմերը։
Փորձը ցույց է տալիս, որ աստիճանաբար միջազգային պայմանագրերն ավելի ուավելի են թափանցում ներպետական իրավական համակարգ, իսկ պետություններն էլիրենց  հերթին  պարտավորվում  են  իրենց  ներպետական  իրավական  ակտերը  համապատասխանեցնել  վերջիններիս  «կանոններին»։
  Սակայն  այստեղ  առկա  է  վտանգ,քանի որ այնպիսի միտումների առկայության դեպքում պետական ինքնիշխանությունը  կկրի  լուրջ  սահմանափակումներ։
  Հայաստանի  Հանրապետությունը,  վավերացնելով  միջազգային  պայմանագրերը,  ոչ  միայն  ստանձնում  է  որոշակի  պարտավորություններ,  այլև  կրում  է  պարտավորվածություն`  ներպետական  իրավական  ակտերըիմպլեմենտացնելու դրանց սահմանած նորմերին։
 Սակայն հարց է ծագում, թե որքանով  են  այդ  միջազգային  իրավական  ակտերը  համապատասխանում  ներպետականդրությանը։
  Ինչպես  գիտենք,  յուրաքանչյուր  պետություն  ունի  որոշակի  իրավականավանդույթներ, որոնց հիման վրա էլ զարգանում է իրավական համակարգը։
 Միջազգային  իրավական  ակտերը,  սահմանելով  որոշակի  կանոններ  ու  սկզբունքներ,  օբյեկտիվորեն հնարավորություն չունեն անհատապես հաշվի առնել յուրաքանչյուր պետության  իրավական  առանձնահատկությունները։
  Բացի  այդ,  միջպետական  իրավականակտերը  ՀՀ  համար  առաջ  են  բերում  պարտավորություններ,  որոնց  կատարման  համար վերջինս պատասխանատվություն է կրում։
 Այս կամ այն միջազգային կազմակերպությանն  անդամակցելն  իր  մեջ  թաքնված  վտանգ  է  պարունակում,  որն  ուղղակիո2 Ժողովրդաիշխանության դոկտրինայի հեղինակը  համարվում է Ժան-Ժակ Ռուսոն։
 Տե՛ս Руссо Ж.-Ж.,  Обобщественном договоре, Москва, 1998, с. 220-221։
րեն  կամ  անուղղակիորեն  սպառնում  է  պետության  սուվերենությանը։
  Օրինակ,  ՄԱԿկանոնադրության  4-րդ  հոդվածի  1-ին  կետը  սահմանում  է.  «Միացյալ  Ազգերի  Կազմակերպությանը  կարող  են  անդամակցել  մյուս  բոլոր  այն  խաղաղասեր  պետությունները,  որոնք  կստանձնեն  պարտավորություն՝  կատարելու  սույն  կանոնադրությամբնախատեսված բոլոր պարտավորությունները»1։
 ՄԱԿ կանոնադրությամբ նախատեսված սահմաններում կարող են զինված ուժեր կիրառվել այն պետությունների նկատմամբ, որոնք թույլ են տալիս մարդու իրավունքի խախտումներ։
 Դժվար չէ վերոգրյալից հետևություն անել, որ տվյալ նորմը կարող է տարատեսակ մեկնաբանություններունենալ, քանի որ կոնկրետ սահմանված չեն, թե ինչ տեսակի խախտումների մասին էխոսքը։
 Բոլորիս է հայտնի, որ աշխարհոմ չկա այնպիսի պետություն, որն այս կամ այնչափով,  անուղղակի,  թե  ուղղակի,  թույլ  չտա  մարդու  իրավունքի  խախտումներ։
  Դանշանակում է, որ այս դրույթը կարող է մեկնաբանվել` ելնելով քաղաքական և տնտեսական շահերից։
 Բացի այդ, ինչպես բազմիցս նշվել է, միջազգային ակտերն ավելի ուավելի  են  ներթափանցում  ներպետական  իրավական  հարաբերություններ`  վտանգելով ներպետական օրենսդրությունը, ի չիք դարձնելով դրանց նշանակությունը։
 «Իրավական ակտերի մասին» ՀՀ օրենքը պարտավորեցնում է, որպեսզի օրենքները համապատասխանեն միջազգային նորմերին, ինչը նշանակում է, որ օրենսդիրը ոչ թե պիտիառաջնորդվի  ներպետական  կարիքներով  ու  պահանջմունքներով,  այլ  միջազգայինկանոններով` առաջադրված տնտեսապես և քաղաքականապես հզոր պետությունների կողմից, որոնք հաշվի չեն առնում ներպետական ավանդույթները։
 Ասվածին որպեսհիմնավորում, կարելի է վկայակոչել «Հայաստանի Հանրապետության Սահմանադրական բարեփոխումների հայեցակարգ»-ը։
 Դրա ներածության մեջ նշվում է, որ 2005 թ.իրականացված բարեփոխումների նպատակներից մեկն էլ Եվրոպայի խորհրդին անդամակցելու  առնչությամբ  ստանձնած  իրավական  պարտավորությունների  իրականացումն  է  եղել  (էջ  2)։
  Ներածության  1-ին  կետը  վկայակոչում  է,  որ  բարեփոխումներիրականացնելիս  անհրաժեշտ  է  հաշվի  առնել  այն  հիմնարար  արժեքները,  որոնքդրվում են եվրոպական երկրների ներպետական ու միջպետական իրավահարաբերությունների  հիմքում  (էջ  3)։
 Հայեցակարգի  «Սահմանադրական  բարեփոխումների  հիմքում դրվող հիմնական սկզբունքները» վերտառությամբ բաժնի 6-րդ կետը բարեփոխման հիմքում դնում է «Տեղական ինքնակառավարման մասին» եվրոպական խարտիայի  սկզբունքների  իրականացումը  (էջ  7)։
  Իսկ  դրա  «2.6.  Դատական  իշխանություն»վերտառությամբ բաժնում արտահայտվում է հետևյալ միտքը. «2.6.4. Սահմանադրական  բարեփոխումները  պետք  է  նախադրյալներ  ստեղծեն  նաև  Հայաստանի  Հանրապետության կողմից 1998 թ. հուլիսի 17-ին Հռոմում ստորագրած` «Միջազգային քրեական դատարանի կանոնադրության մասին» համաձայնագրի վավերացման համար`նկատի  ունենալով,  որ  ՀՀ  Սահմանադրական  դատարանի  2004  թ.  օգոստոսի  13-իՍԴՈ-502 որոշմամբ հիշյալ համաձայնագրով ստանձնած պարտավորությունները ճանաչվել  են  ՀՀ  Սահմանադրությանը  հակասող»  (էջ  36-37)2։
  Սակայն  միանալ  ՀռոմիՄիջազգային  դատարանի  կանոնադրությանը  նշանակում  է  իրավասություն  ընձեռելտվյալ  դատարանի  դատախազին՝  առանց  ՀՀ  համաձայնության  քրեական  գործ  հարուցելու ցանկացած պաշտոնատար անձի դեմ։
 Ոչ մի երաշխիք չկա, որ կանոնադրությանն  անդամակցած  այլ  պետություններ,  ելնելով  սեփական  շահերից,  չեն  հրահրիայդպիսի  գործի  հարուցում։
  Ադրբեջանը  նույնպես  գործընթաց  է  սկսել՝  անդամակցելու սույն կանոնադրությանը։
 Դժվար չէ պատկերացնել, թե ինչ հետևանքներ կունենանման իրողությունը ՀՀ ինքնիշխանության համար։
2 Հայաստանի Հանրապետության Սահմանադրական բարեփոխումների հայեցակարգ (նախագիծ), Երևան,2014 թ. մարտ։
Կա  ևս  մեկ  ուշագրավ  և  վիճահարույց  դրույթ  վերոնշյալ  հայեցակարգի  «2.7.Հանրաքվեի սահմանադրական երաշխիքները» բաժնում. «Հանրաքվեի ինստիտուտիզարգացման համար հայեցակարգային հիմնական մոտեցումներն են.-  նախապատվությունը  տալ  հանրաքվեների  շրջանակների  որոշակիացման  այնտարբերակին, ըստ որի՝ հանրաքվեի են դրվում այն միջազգային կազմակերպություններին  միանալու  հարցերը,  ինչը  հանգեցնում  է  երկրի  ինքնիշխանության  մասնակիսահմանափակումների...»։
  Սակայն  այս  պարագայում  պարզաբանման  կարիք  ունի«ինքնիշխանության  սահմանափակում»  արտահայտությունն  ընդհանրապես,  «ինքնիշխանության մասնակի սահմանափակում» եզրույթը՝ մասնավորապես։
 Ինքնիշխանությունը  օբյեկտիվ  և  բացարձակ  երևույթ  է,  որը  չի  կարող  «հանդուրժել»  անգամմասնակի սահմանափակումներ։
Ահա այս փաստերը հիմք են տալիս մեզ ենթադրելու, որ միջազգային պարտավորությունները ներթափանցում են Սահմանադրության բովանդակություն, այնինչ ներպետական օրենսդրության զարգացումը պետք է ընթանա պետաիշխանական ավանդույթների,  իրավական  համակարգում  առկա  սովորույթների  ու  ավանդույթների  հիմքի վրա։
 Նման բարեփոխումներ կատարելու դեպքում ոչ թե պիտի հիմք ընդունվի միջազգային իրավական նորմը, այլ տեղական պահանջմունքները ու խնդիրները` միայնհաշվի  առնելով  միջազգային  փորձը,  այլապես  վտանգվում  է  պետական  ինքնիշխանությունը։
 Նույն իրավիճակն է առկա Մաքսային միությանը անդամակցելու դեպքում։
Ինչքան  էլ  նոր  ասպարեզ  բացվի  ՀՀ  սոցիալ-տնտեսական  զարգացման  համար,  միևնույնն  է՝  կախում  է  առաջանում  այլ  պետություններից։
  Մաքսային  միությանն  անդամակցելը  նախատեսում  է  բազմապիսի  ծրագրերի1  իրականացում,  որոնք  հնարավորություն  կտան  ամրապնդելու  ՀՀ  դիրքերը  տարածաշրջանում։
  Դրանք  միանշանակկզարգացնեն  հայկական  տնտեսությունը,  անգամ  կդարձնեն  տարածաշրջանի  էներգակենտրոն և հնարավորություն կտան արտահանելու էլեկտրաէներգիա։
 Սակայն միկողմ դնելով բնության աղտոտվածության խնդիրը, հարց է առաջանում` արդյոք Հայաստանը  ունի՞  բավարար  տնտեսական  ռեսուրսներ,  որպեսզի  իրագործի  այս  նախագծերը։
 Իհարկե ոչ։
 Դա նշանակում է, որ վերջիններս իրագործվելու են այլ պետությունների  ֆինանսավորմամբ,  ինչը  կախման  մեջ  է  դնելու  Հայաստանին`  առիթ  հանդիսանալով  ինքնիշխանության  սահմանափակման։
  Ըստ  Մաքսային  միության  կանոնադրության  41-րդ  հոդվածի՝  գործելու  է  մաքսային  միասնական  ռեժիմ  երրորդ  պետությունների հանդեպ։
 Այսինքն, ՀՀ զրկվում է ազատորեն որոշելու իր արտաքին քաղաքականության  ռազմավարությունը։
  Բացի  այդ,  կա  ևս  մեկ  հանգամանք.  Պետություններն ազատ են անդամակցելու այս կամ այն միջազգային կառույցին, ընդ որում՝նույն պետությունը ազատ է անդամակցելու երկու և ավելի կազմակերպությունների,սակայն  Մաքսային  միությանը  անդամակցելու  դեպքում  Հայաստանը  կանգնում  էԵվրամիություն – Մաքսային միություն երկընտրանքի առջև։
Անդամակցելով  այս  երկու  կառույցներից  որևէ  մեկին՝  կապերը  մյուսի  հետ  դառնում են անհամատեղելի։
 Ըստ Մաքսային միությանն անդամակցելու նախնական համաձայնագրի` պետությունները կարող են անդամակցել այլ տնտեսական կազմակերպության,  եթե  դա  չի  հակասում  Մաքսային  միության  կանոնադրությանը։
  Այստեղից1 1) Տրանսպորտի բնագավառում - ա) նոր ավտոմոբիլային ճանապարհի կառուցում, որի միջոցներով հյուսիսը կկապվի հարավի հետ, բ) Իրան-Հայաստան, Հայաստան-Վրաստան-Ռուսաստան երկաթուղային ճանապարհների կառուցում։
2) Էներգետիկայի բնագավառում - ա) Մեծամորի ատոմակայանի՝ 1000 ՄՎտ հզորությամբ նոր էներգաբլոկի կառուցում, բ) Հրազդանի ջէկի՝ 440 ՄՎտ հզորությամբ հինգերորդ բլոկի կառուցում, գ) Երևան ջէկի գազային նոր խողովակի շահագործում, դ) նոր հիդրոէլեկտրակայանի շինարարություն, ե) քամու էներգիայովաշխատող  200  ՄՎտ  հզորությամբ  տուրբինների  պատրաստում  (“Армения  и  Таможенный  союз։
  Оценкаэкономического эффекта интеграции”, Санкт-Петербург, 2013)։
հետևություն,  որ  սահմանափակվում  են  Հայաստանի  ազատ  կամահայտնությունը  ևարտաքին քաղաքականությունը որոշելու ուղղությունները։
Այսպիսով, ինչքան էլ միջազգային իրավական ակտերը, սկզբունքները, օրինաչափությունները «գայթակղիչ» նորմեր նախատեսեն, ինչքան էլ միջազգային կառույցներին  անդամակցելը  նորանոր  հնարավորություններ  ընձեռի  պետության  սոցիալտնտեսական զարգացման համար, միևնույն է՝ դրանք բոլորը օդից կախված սուր ենպետական ինքնիշխանության գլխին։
 Այս կամ այն միջազգային կազմակերպությաննանդամակցելուց  և  միջազգային  իրավական  ակտեր  վավերացնելուց  առաջ  նախպետք է իրավական գնահատական տալ, թե որքանով է դա անդրադառնալու պետական ինքնիշխանության վրա։
 Միանշանակ է, որ անդամակցությունը նշանակում է զիջել  ինքնիշխանության  որոշ  չափ,  սակայն  այդ  չափը  չպետք  է  խեղաթյուրի  և  ի  չիքդարձնի ինքնիշխանությունը։
Սարգիս ԻսոյանՊԵՏԱԿԱՆ ԻՆՔՆԻՇԽԱՆՈՒԹՅԱՆ ԵՐԱՇԽԱՎՈՐՄԱՆ ԱՐԴԻ ՀԻՄՆԱԽՆԴԻՐՆԵՐԸԲանալի բառեր՝ ինքնիշխանություն, ինքնիշխանության հասկացություն, սկզբունքներ,ինքնիշխանության աղբյուր, ինքնիշխանության կրող, միջազգային իրավական ակտեր,ինքնիշխանության սահմանափակում ։
