Էլեկտրոնային առեւտուրը շարունակում է արագ զարգանալ, սակայն մրցակցությունն աճում է ավելի արագ, քան շուկան։
  Սա նշանակում է, որ գնալով հաճախորդներին առավել դժվար կլինի գրավել եւ ավելի հեշտ՝ կորցնել նրանց։
 Էլեկտրոնային առեւտուրը որոշակի միտումներ է դրսեւորում, որոնք համաշխարհային բնույթ են կրում՝ թողնելով մեծ հետեւանքներ։
 Եթե մարքեթոլոգները ցանկանում են հաջողության հասնել, ապա ռազմավարություն մշակելիս պետք է հաշվի առնեն այդ միտումներից յուրաքանչյուրը։
  Ռազմավարության առկայությունը եւս անհրաժեշտ է ներկայիս մրցակցային պայմաններում։
  Համաձայն Սմարթ Ինսայթս (Smart Insights) մարքեթինգային խորհրդատվական ընկերության կատարած հետազոտությունների՝ պրոֆեսիոնալ մարքեթոլոգների 77%-ը գտնում է, որ պլանավորումը էլեկտրոնային մարքեթինգի կարեւորագույն եւ ամենաարդյունավետ գործոնն է հանդիսանում, եւ միայն 14%-ն է գտնում, որ լավագույնը իրավիճակային մոտեցումն է 1 ։
 Թվարկենք այդ միտումներից կարեւորագույնները. 1. Համաշխարհային էլեկտրոնային առեւտրի աճի շարժիչ ուժը Ասիան է Էլեկտրոնային առեւտուրը վաղուց գլոբալ երեւույթ է կրում, սակայն դրա զարգացման վաղ շրջանից սկսած շուկայի աճի առաջատարը եւ շարժիչ ուժը ԱՄՆ է։
  Վերջին 15 տարիների ընթացքում ԱՄՆ ամենամյա 10%-ով վաճառքի աճը հանգեցրեց էլեկտրոնային առեւտրի պայթունավտանգ աճի։
  Դրա հետեւանքով ԱՄՆ շատ մոտ է գտնվում հագեցվածության մակարդակին եւ ակնկալվում է, որ էլեկտրոնային վաճառքը կդադարի աճել կամ, առնվազն, կնվազեն աճի տեմպերը։
 Հակապատկեր իրավիճակն է տիրում ասիական շուկաներում, հատկապես Չինաստանում, որտեղ, կանխատեսումների համաձայն, 92ՏՆՏԵՍԱԳԻՏՈՒԹՅՈՒՆ կշարունակվի վաճառքի արագ աճը։
  Ստորեւ ներկայացված է ԱՄՆ եւ Չինաստանի էլէկտրոնային առեւտրի վաճառքի աճի կանխատեսվող ցուցանիշները, որոնք զբաղեցնում են համաշխարհային էլեկտրոնային առեւտրի շուկայի հսկայական մասնաբաժինը, եւ մոտ ապագայում այն կհանդիսանա գլոբալ աճի հիմնական գործոնը (տես գծապատկեր 1)։
 Գծապատկեր 1. ԱՄՆ եւ Չինաստանի էլէկտրոնային առեւտրի վաճառքի աճի ցուցանիշները 2015-2019թթ Չինաստանում էլեկտրոնային վաճառքը այնքան արագ է աճում, որ կանխատեսվում է, որ մինչեւ 2019 թ գլոբալ էլեկտրոնային վաճառքի ծավալը կարող է կրկնապատկվել։
 Էլեկտրոնային առեւտրի աճի կենտրոնի տեղաշարժը դեպի ասիական երկներ լուրջ հետեւանքներ կունենա էլեկտրոնային առեւտրով զբաղվող ընկերությունների համար։
  Այս միտումից օգտվելու համար այդ ընկերությունները պետք է մուտք գործեն միջազգային շուկա։
  Էլեկտրոնային առեւտրով զբաղվելու դրական կողմերից մեկն այն է, որ ֆիզիկական ենթակառուցվածքի անհրաժեշտություն չկա արտաքին շուկա մուտք գործելու համար։
  Բեռնափոխադրման նազագույն սակագներով միջազգային առաքումների առաջարկը գնալով մեծանում է, իսկ էլեկտրոնային կայքերն էլ գնալով նվազեցնում են պետական 93ՏՆՏԵՍԱԳԻՏՈՒԹՅՈՒՆ սահմանների կարեւորությունը։
  Այժմ դժվար չէ նոր երկրներ եւ աշխարհագրական շուկաներ մուտք գործել, սակայն նոր միջավայրում հաջողության հասնելու համար անհրաժեշտ է մշակել համապատասխան ռազմավարություն՝ տվյալ տեղանքի սպառողների սովորույթներին եւ նախասիրություններին համապատասխան, ունենալ որակյալ թարգմանված կայք եւ այլն։
  2 2. Բջջային սարքերից օգտվողները չեն համակերպվում բջջային սարքերից էլեկտրոնային գնում կատարելու մտքին Անհնարին է չնկատել վերջին 5 տարիների ընթացքում մարդկանց կողմնորոշումը դեպի բջջային սարքերը։
  Բջջային սարքերի միջոցով համացանցից օգտվողները այսօր կազմում են ողջ համացանցից օգտվողների կեսից ավելին։
 Զարմանալին այն է, որ օգտվողների զգալի մասը դեռեւս չեն հարմարվել բջջային սարքերի միջոցով էլեկտրոնայի առեւտուր կատարելուն։
  Էլեկտրոնային գնորդների ավելի քան կեսը նախընտրում են էլեկտրոնային գնում կատարել սեղանադիր համակարգչի միջոցով, քանի որ մտահոգված են անձնական տվյալների եւ անվտանգության պաշտպանվածությամբ։
  Գծապատկեր 2-ում ներկայացված է EMarketer-ի կողմից կատարված հարցման արդյունքները այն մասին, թե ինչու են բջջայինից օգտվողները խուսափում գնումներ կատարել իրենց բջջային սարքերից 3 ։
 94ՏՆՏԵՍԱԳԻՏՈՒԹՅՈՒՆ Գծապատկեր 2. Բջջային սարքերով գնումներից խուսափելու պատճառները Վոլֆգանգ Դիջիթլի (Wolfgang Digital) կողմից իրականացված ուսումնասիրություններն էլ տալիս են մեկ այլ կարեւոր տեղեկատվություն։
  Ընկերությունը վերլուծել է 80 միլիոն էլեկտրոնային գործարք՝ 230 միլիոն եվրո արժո եկամտով։
  Ուսումնասիրությունը ցույց է տվել, որ, չնայած՝ բոլոր առցանց այցերի 59%-ը կատարվել է պլանշետների եւ բջջային հեռախոսների միջոցով, սակայն այդ գործարքներից ստացված եկամուտը կազմել է ընդհանուր եկամտի միայն 38%-ը (տես Գծապատկեր3)։
  4 Սեղանադիր համակարգիչները դեռեւս գերակայում 95ՏՆՏԵՍԱԳԻՏՈՒԹՅՈՒՆ են՝ որպես էլեկտրոնային գործարքը ավարտին հասցնելու միջոց, իսկ բջջային սարքերը` որպես ապրանք որոնելու եւ ուսումնասիրելու միջոց։
  Այս երեւույթը առավել ակնհայտ է դառնում, երբ խոսքը վերաբերում է թանկարժեք ապրանքների կամ ծառայությունների գնումներին, ինչպիսիք են `օրինակ հանգստի շրջագայություն գնելը։
 Գծապատկեր 3. Դիտումների եւ կատարված գնումների մասնաբաժինները բջջային սարքերի եւ համակարգիչների միջոցով Այսպիսով, բջջային օգտվողներն այցելում են կայք` ուսումնասիրելու ապագա գնումները, այնուհետեւ անցում են կատարում սեղանադիր համակարգչին՝ կատարելու եւ ավարտին հասցնելու գնման գործարքը։
  Հետեւաբար, չպետք է անտեսել այս փաստը եւ «բջջայինից օգտվող» եւ «համակարգչից օգտվող» հասկացությունների ներքո դիտարկել տարբեր մարդկանց, քանի որ բջջայինից օգտվողը մեկ րոպեի ընթացքում կարող է վերածվել համակարգչից օգտվողի։
 Այս կարեւոր փաստը պետք է արտացոլվի նաեւ էլեկտրոնային խանութի փոստային ռազմավարության մեջ, օրինակ, ուղարկելով նամակ հաճախորդին, որը կհիշեցնի եւ ցույց կտա շարժական սարքից դիտված ապրանքները՝ դրանով իսկ աննկատելիորեն դրդելով գործարքի իրագործմանը։
 96ՏՆՏԵՍԱԳԻՏՈՒԹՅՈՒՆ 3. Գնալով թեժանում է մրցակցությունը էլեկտրոնային առեւտրի բնագավառում Էլեկտրոնային շուկա են մուտք գործում գնալով ավելի մեծ թվով երիտասարդ ընկերություններ, իսկ առկա բրենդներն էլ շարունակում են ակտիվորեն զարգանալ էլէկտրոնային միջավայրում։
 Ակնկալվում է, որ 2018թ էլեկտրոնային առեւտրի բնագավառում մրցակցության նոր մակարդակ կձեւավորվի եւ մոտ ապագայում մենք ականատես կլինենք մարքեթինգային գործիքների տեղատարափի։
 Եթե 2011թ օգտագործվում էր մոտ 150 անուն մարքեթինգային գործիք, ապա այսօր նրանց թիվը գերազանցում է 3500-ը։
  Այդ գործիքները զարգանում են՝ օգնելով մարքեթոլոգներին եւ որքան շատ գործիքներ են մատչելի լինում, այնքան մեծ է լինում օգուտը։
  5 Սակայն 2018թ մրցակցության աճը իսկական գլխացավանք է դառնալու մարքեթոլոգների համար՝ առաջացնելով բովանդակային շոկ։
 Խելամիտ եւ ճկուն մարքեթոլոգները ստիպված կլինեն ստեղծել բացառիկ եւ յուրօրինակ մարքեթինգային գործիքներ, որպեսզի առանձնանան մրցակիցների ամբոխից եւ կարողանան դիմակայել մրցակցությանը։
 4. Արհեստական ինտելեկտի օգտագործումը խելացի կանխատեսումներ կատարելու համար Մարքեթոլոգների համար մատչելի տվյալների ծավալը ընդլայնել է հնարավորությունները նպատակային հաճախորդների հետ աշխատելու հարցում։
  Սակայն, հնարավորությունների ընդլայնումը չի հանգեցրել արդյունավետության բարձրացման։
 Ինչպես կարող են հսկայական ծավալների հասնող տվյալները եւ հիպեր թիրախավորումը ազդել այն հաճախորդի գնման որոշման վրա, եթե շաբաթներ, ամիսներ շարունակ գովազդում են նրա կողմից արդեն իսկ ձեռք բերված ապրանքը։
 Իրականում այս երեւույթը աշխարհում գոյություն ունեցող ամենավատ թիրախավորումն է, քանի որ գովազդվում է այնպիսի ապրանք, որը կոնկրետ սպառողը ամենայն հավանականությամբ այլեւս չի պատրաստվում գնել այն։
  Թիրախավորումը առաջին հերթին պետք է խելացիորեն կազմակերպված լինի։
  Հենց այս բացթողումն է գալիս լրացնելու արհեստական ինտելեկտը։
 97ՏՆՏԵՍԱԳԻՏՈՒԹՅՈՒՆ Վերջին երեք տարիների ընթացքում արագորեն աճում է արհեստական ինտելեկտի խնդիրներով զբաղվող նորաստեղծական նախագծերի ֆինանսավորումը Վերջին երեք տարիների ընթացքում արագորեն աճում է արհեստական ինտելեկտի խնդիրներով զբաղվող նորաստեղծական նախագծերի ֆինանսավորումը՝ արձանագրելով ռեկորդային թվով գործարքներ։
  Այս տեխնոլոգիաներն էլ գնալով ձեռք են բերում արժանապատիվ ճանաչում, քանի որ հենց դրանց շնորհիվ է հնարավոր դառնում ուսումնասիրել կոնկրետ սպառողի հետաքրքրություններն ու շահերը եւ կազմակերպել նրա համար առավել արդյունավետ թիրախավորված ու անհատականացված գովազդ։
  6 5. Ռոբոտ-զրուցակիցներ (Chatbots) Ռոբոտ-զրուցակիցները դարձան 2017թ շուկայավարման ամենաազդեցիկ տեխնոլոգիաները եւ ձեռք բերեցին պայթունավտանգ ժողովրդականություն, թեեւ նրանք հայտնվել էին ավելի վաղ։
 Բոտը (bot) ծրագիր է, որը ընդօրինակում է օգտագործողին։
 Նախկինում դրանք օգտագործվել են հիմնականում կրկնվող խնդիրների ավտոմատացման համար։
  Այժմ տեխնոլոգիան այնքան է զարգացել, որ այն կարողանում է կատարել ավելի բարդ գործառույթներ։
 Ռոբոտ-զրուցակիցը ընդօրինակում է այն անձին, ում հետ հաղորդակցվում եք։
  Երբեմն դրանց անվանում են նաեւ սուրհանդակային ռոբոտներ (Messenger bots), քանի որ երկխոսությունը սովորաբար կատարվում է հաղորդագրությունների փոխանակման հավելվածներով։
 Բոտերը կարող են հանդես գալ որպես կենդանի օգնական, միեւնույն ժամանակ ստիպված չեք լինում աշխատավարձ վճարել կամ փնտրել համապատասխան պաշտոնի թեկնածու։
  Այն ստեղծում է հնարավորությունների հսկայական օվկիանոս։
  Օրինակ, տուրիստական կայքում բոտը կարող է հարցնել ձեր նախասիրությունների մասին, առաջարկել հյուրանոցների մի քանի տարբերակներ, համեմատել գները եւ պատվիրել ձեր նախընտրած ամենահարմարավետ տարբերակը։
 2016թ սեպտեմբերին Ֆեյսբուքը (Facebook) իր Մեսենջեր (Messenger) հարթակի վրա տեղադրեց այս գործառույթը, որպեսզի 98ՏՆՏԵՍԱԳԻՏՈՒԹՅՈՒՆ բոտերի օգնությամբ սպառողը գնումներ կատարի։
  7 Շուտով այս գործառույթը կդադարի հանդես գալ որպես փորձարարական նորություն եւ կդառնա սովորական երեւույթ՝ հարթելով սպառողի ճանապարհը։
 6. Անհատականացված վաճառող տեսանյութեր Վաճառող տեսանյութը չի հանդիսանում բացարձակ նոր մեթոդ։
 Յութուբը (YouTube) գործարկում է այս տեխնոլոգիան 2015 թ-ից սկսած։
  Այն երեւույթը, երբ տեսանյութը դիտելու ընթացքում փոքր նկարներ են հայտնվում, սխալ կլինի համարել տպավորիչ եւ արտասովոր։
  Սակայն ակնկալվում է, որ 2018թ-ին իրավիճակը կփոխվի, եւ կստեղծվի ծրագրային ապահովմամբ անհատականացված տեսանյութ՝ զգալիորեն փոխելով վաճառքի ձեւը տեսանյութի միջոցով։
  Սա ընդամենը ժամանակի խնդիր է, որը դառնալու է էլեկտրոնային առեւտրի գովազդի նոր ձեւաչափ։
 Այսպիսով` էլեկտրոնային առեւտուրը արագ զարգացող ենթաճյուղ է, որն ակնթարթորեն արձագանքում է այդ բնագավառում դիտվող ցանկացած միտման։
  Ահա թե ինչու ընկերության մարքեթինգային ռազմավարության պատասխանատուները պետք է գիտակցեն թվարկված միտումներից յուրաքանչյուրի կարեւորությունը։
 ։
