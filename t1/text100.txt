Հաճախ հասուն տարիքում անձի առողջ հոգեկան զարգացումը կախված է այնպիսի երեւույթներից ինչպիսին է մանկական դեպրիվացիան։
  Այդ իսկ պատճառով հոգեբանական դեպրիվացիան մանկական տարիքի հոգեախտաբանության, դպրոցական դաստիարակության մեջ մեծ տեղ է զբաղեցնում։
  Դեպրիվացիան այն հոգեկան վիճակն է, որն առաջանում է կյանքի այնպիսի պայմաններում, երբ անհատին որոշակի ժամանակահատվածում հնարավորություն չի ընձեռվել բավարարելու իր որոշ հիմնական հոգեկան պահանջմունքները բավարար չափով։
  Ըստ մասնագետների պնդման՝ երեխան վաղ տարիքում պետք է դաստիարակվի սիրո եւ հոգատարության ջերմ մթնո266ՀՈԳԵԲԱՆՈՒԹՅՈՒՆ լորտում եւ հուզական կապ ունենա ծնողների՝ մասնավորապես, մոր հետ։
  Այն իրադարձությունները, որոնց ժամանակ երեխան տանջվում է այդ հուզական կապի պակասից, բերում են հոգեկան առողջության մի շարք խախտումների [2, 67-78 էջեր]։
 Դեպրիվացիայի երեւույթը առանձնապես սուր է դրսեւորվում այն երեխաների մոտ, ովքեր ներգրավված են սոցիալական օգնության տարատեսակ կազմակերպություններում։
  Շատ հետազոտողներ, դասական ժամանակահատվածից սկսած ենթադրում էին, որ գոյություն ունի դեպրիվացիայի հետեւանքների միայն մի պատկեր։
  Նրանք խոսում էին հոսպիտալիզմի, անալիտիկ դեպրեսիայի, պսիխոպատության կամ ուղղակի «դեպրիվացիոն համաախտանիշ»-ի մասին [1, 25 էջ]։
  Սակայն բազմաթիվ հետազոտությունների արդյունքում այդ ենթադրությունները չհաստատվեցին։
  Վաղ հասակից նույն հաստատություններում ապրող երեխաների մոտ անձի տարբեր զարգացումներ են նկատվում, նույնիսկ որոշակի հոգեկան գործընթացների զարգացման մեջ։
  Տարբերությունը ավելի ցայտուն է երեւում այն երեխաների մոտ, ովքեր տարբեր հասակում են դեպրիվացվել, տարբեր պատճառներով, դեպրիվացիայի տարբեր տիպերի արդյունքում։
  Դեպրիվացիայի հետեւանքը կարող է արտահայտվել նորմալ հուզական պատկերի սահմաններից դուրս չելնող փոքր տարօրինակություններով մինչեւ շատ խորը մտածողության եւ բնավորության զարգացման վնասով։
 Դրանք կարող են լինել նյարդային, հոգեկան եւ նույնիսկ սոմատիկ շեղումներ։
  Մենք կատարել ենք հետազոտություն, որպեսզի պարզենք, թե ինչ հետեւանքներ եւ ազդեցություններ է թողնում դեպրիվացիան անձի վրա եւ՛ մանկական տարիքում, եւ՛ արդեն հասուն ժամանակ։
 Դեպրիվացիայի հետեւանքների ուսումնասիրության փորձ Հոգեբանական ախտորոշման մեթոդոլոգիայի զարգացման շնորհիվ ներկա ժամանակներում ավելի հեշտ է երեխայի խորացված ուսումնասիրություն կատարել, միեւնույն ժամանակ ուսումնասիրելով ծնողներին կամ այլ դաստիարակներին՝ գնահատման սանդղակի, պրոյեկտիվ թեստերի եւ հարցաթերթերի միջոցով կամ էլ հետազոտելով ընտանիքի հուզական միջավայրը։
  Այսպիսի մեթոդներով կարելի է 267ՀՈԳԵԲԱՆՈՒԹՅՈՒՆ պարզել երեխայի վերաբերմունքը ծնողների նկատմամբ եւ հակառակը։
 Փորձ է կատարվել էմպիրիկ հետազոտության ենթարկել դեպրիվացիայի խնդիր ունեցող երեխաներին։
  Հետազոտությունը կատարվել է ՀՕՖ–ի «Երեխաների աջակցության կենտրոն հիմնադրամ»–ում, 20 երեխաների հետ։
  Կիրառվել են հոգեբանական զրույցի, դիտման, թեստերի («գոյություն չունեցող կենդանի» թեստ) եւ նկարչական մեթոդը։
  Զուգահեռաբար միեւնույն մեթոդիկաների կիրառմամբ ուսումնասիրվել են նույնքան երեխաներ` ստուգիչ խմբից ստացված տվյալներ ունենալու նպատակով։
 Նկարների աշխատանքը վեր հանեց երեխաների հոգեվիճակի հետ կապված հետաքրքիր տվյալներ, մասնավորապես` երեխաների կյանքում սիրո, ջերմության, ծնողական հոգատարության կարոտը։
 Հոգեբանական զրույցների ընթացքում նկատեցինք մի շատ հետաքրքրական երեւույթ։
  Հաստատությունում գտնվող երեխաների մոտ առկա էին խոսքի զարգացման հապաղումներ։
  Կախված դեպրիվացիայի հետեւանքների մակարդակից երեխաների մոտ նկատվում են տարբերություններ զրույցը սկսելու եւ պահպանելու ցանկության մեջ։
 Սոցիալապես գերակտիվ երեխաները գոռում- գոչում են, շատ արագ եւ բարձր խոսում են, այսինքն ամեն կերպ փորձում են ուշադրություն գրավել։
  Երեխաները, որոնք ունեն ավելի շատ առարկայական հետաքրքրություններ, սակավախոս են։
 Բացի խոսքի զարգացման հապաղումից, դեպրիվացված երեխան աչքի է ընկնում նաեւ սոցիալական եւ հիգիենիկ հմտությունների ուշացմամբ։
  Դրանք են օրինակ՝ մարմնի մաքրությանը հետեւելը, սեփական ցանկությունների արտահայտումը, որոնց զարգացման համար հարկավոր է երեխայի մշտական շփումը մեծահասակի հետ։
 Շատ կարեւոր է դեպրիվացված երեխայի հետ աշխատանքը կազմակերպել գրագետ եւ ընտրել թերապիայի ճիշտ ուղին՝ հետագայում դեպրիվացիայի հետեւանքներից խուսափելու համար։
  Անհրաժեշտ է հաշվի առնել, որ որքան խորն ենք մենք ճանաչում երեխային, այդքան ավելի խորը ազդեցություն կունենան շտկողական աշխատանքները, նաեւ այն, որ ինչքան շատ մենք դրա հանձն առնենք, այդքան հաջողության հասնելու ավելի շատ հույս կա։
  Դեպրիվացիայի ազդեցությունը կարելի է բաժանել 4 մակարդակի. ապաակտիվացում, ա268ՀՈԳԵԲԱՆՈՒԹՅՈՒՆ պադեդուկտիվ ուսուցում, երկակի մեթոդներ, ապասոցիալականացում։
 1. Եթե վաղ դեպրիվացիան հոգեկան գործընթացների ակտիվացման մակարդակի խախտումներ է առաջացրել, ապա պետք է բավարար քանակությամբ դրդապատճառներ ապահովել շրջակա միջավայրից։
  Մեթոդաբանության տեսանկյունից այստեղ տեղին կլիներ սոցիալ-հոգեբանական հարմարման (ադապտացիոն) թերապիան։
 2. Դեպրիվացիայի որոշ հետեւանքներից հնարավոր է ազատվել հատուկ ուղղիչ նպատակաուղղվածություն ունեցող ուսուցմամբ, այսինքն` նորից սովորեցնելով։
  Երեխան ստանում է ցանկալի վարքագիծը հաստատող չափավորված դրդապատճառներ։
  Այսինքն խոսքը նոր, ավելի նպատակահարմար գիտելիքների ստեղծման մասին է՝ հին, ոչ պիտանի, դեպրիվացված հմտությունների փոխարեն։
 3. Որոշ խանգարումներ հնարավոր է շտկել, առաջին հերթին, ապահովելով երեխայի հարաբերությունների համար սոցիալական անհրաժեշտ միջավայր։
  Մեթոդոլոգիայի տեսանկյունից այդտեղ կարելի է հոգեթերապիա կիրառել, քանի որ պետք է վերակառուցել երեխայի անձնային որակները՝ ապահովելով նրա համար հոգեբանական հասունություն ապահովող պայմաններ։
 4. Ամենաբարձր մակարդակում անհրաժեշտ է երեխային ներառել սոցիալական միջավայրում եւ թույլ տալ նրան որոշակի դերեր ստանձնել այնտեղ։
  Սոցիալական միջավայրում եւ սոցիալական միջավայրի շնորհիվ երեխան ազատվում է դեպրիվացիայի հետեւանքներից եւ ստեղծում է նոր, բարեհաջող հարաբերություններ։
 Երբ ուսումնասիրում ենք դեպրիվացված երեխաներին, հատկապես հաստատություններում, տեսնում ենք, որ նրանք դեպրիվացիայի տարբեր մակարդակներում են գտնվում, որոնց հետ աշխատելիս անհրաժեշտ է կիրառել տարբեր մեթոդներ։
  Օրինակ՝ չափազանց ուժեղ արտահայտված սոցիալական հետաքրքրությամբ երեխաները կարեւոր չէ ագրեսիվ, հրահրիչ վարքագիծ են հանդես բերում, թե՝ մակերեսային մասնակցություն են ունենում տեղի ունեցող սոցիալական իրադարձություններում, նրանք ոչ թե հատուկ ակտիվացման կարիք կունենան, այլ այն գործոնների, որոնք իրենց ակտիվությունը իմաստով կլցնեն։
  Խնդիրն այդտեղ ոչ թե կոնտակտ հաստատելն է, այլ հարաբերությունների խորացումը այնքան, միչեւ երեխան հուզական հա269ՀՈԳԵԲԱՆՈՒԹՅՈՒՆ մոզվածություն ձեռք բերի եւ կարողանա հանգիստ սոցիալական գործունեություն ծավալել` խաղալ, սովորել, ստեղծագործական աշխատանքով զբաղվել։
  Այստեղ տեղին կլինի հոգեթերապիան եւ սոցիոթերապիան։
 Մեր նպատակն էր նաեւ պարզել, թե կարո՞ղ են արդյոք դեպրիվացիայի հետեւանքով անձի մոտ առաջանալ որոշակի բացասական փոփոխություններ, մասնավորապես, տագնապայնության բարձր մակարդակ. այդ իսկ պատճառով մեր կողմից հետազոտություն է անցկացվել նաեւ մեծահասակների շրջանում։
  Հետազոտությանը մասնակցել է քառասուն հոգի, քսանչորսը` կին, տասնվեցը` տղամարդ Առանձնացվեց երկու խումբ՝ քսանը դեպրիվացիա ապրած անձինք, իսկ մյուս քսանը՝ ոչ դեպրիվացված։
  Հետազոտությունը ցույց տվեց, որ գոյություն չունի պատճառահետեւանքային կապ դեպրիվացիայի փաստի եւ անձնային տագնապայնության մակարդակի միջեւ։
 Թվում է, թե պարադոքսալ արդյունք է, բայց զրույցի մեթոդի կիրառումը թույլ տվեց ստացված արդյունքները մեկնաբանել՝ հիմնվելով որոշակի գործոնների վրա։
  Քանի որ կյանքի ընթացքում անձը ստիպված է բախվել բազմաթիվ դժվարությունների հետ, նրան օգնության են գալիս բազմաթիվ հոգեբանական պաշտպանական մեխանիզմներ։
  Դեպրիվացված անձանց դեպքում փոխհատուցող մեխանիզմն այնքան ուժեղ է աշխատել, որ նրանց օգնել է ադապտացվել կյանքի պայմաններին։
 Դեպրիվացիան ճակատագիր չէ եւ նրա ազդեցությունները պարտադիր չէ, որ շատ խորը լինեն անձի մեջ։
  Ինչպես վերը նշված, այնպես էլ այլ մեխանիզմների շնորհիվ հնարավոր է հասնել անձնային հոգեվիճակի բարելավման։
 Թեեւ դեպրիվացված անձանց անձնային տագնապայնության մակարդակը ցածր էր, այնուամենայնիվ նրանք տագնապներ, նույնիսկ վախեր ունեին կյանքի որոշակի հատվածների` ընտանեկան կյանքի նկատմամբ։
  Չունենալով լիակատար ընտանիքի մոդել՝ նրանք տագնապներ ունեին կին–ամուսին, ծնող–երեխա հարաբերությունների նկատմամբ։
 Դեպրիվացիայի մասին դասական աշխատությունները բավականին հոռետես եզրահանգման են գալիս [3, 25-30 էջեր]։
  Այն է` երկարատեւ հոգեբանական դեպրիվացիայի հետեւանքները վաղ հասակում 270ՀՈԳԵԲԱՆՈՒԹՅՈՒՆ շատ խորն են, դրանք մնայուն եւ գրեթե անփոփոխ են մինչեւ հասունություն։
  Սակայն հետագա աշխատությունները ցույց են տալիս, որ նախորդ նկատառումները լիովին հիմնավորված չեն։
  Պարզվում է, որ առաջընթաց է երեւում արդեն իսկ երիտասարդության ժամանակ եւ վաղ հասունության տարիքում՝ կապված հոգեկանի փոխհատուցող /կոմպենսատոր/ մեխանիզմների ակտիվ աշխատանքի հետ։
 Եթե կարծիքները ընդհանրացնենք, ապա կարելի է ասել, որ ծանր եւ շարունակական դեպրիվացիան երեխայի հոգեկանի կառուցվածքի մեջ խորը փոփոխություններ է թողնում, որոնք կարող են մշտական լինել։
  Ինչքան փոքր է երեխան եւ ինչքան երկար է դեպրիվացիան տեւում, այդքան ավելի քիչ հույս կա շտկելու դեպրիվացիայի հետեւանքները։
  Ջ. Բոուլբին նշում է, որ նույնիսկ շատ կարճ դեպրիվացիոն փորձը, որը անցնում է առանց բացահայտ ազդեցությունների, թողնում է թեկուզ մեկ թաքնված հետեւանք, այն է՝ բարձր «խոցելիություն » նման փորձի կրկնվելու կամ այլ անբարենպաստ իրավիճակի դեպքում։
  Քանի որ դեռ սահմանված չէ այն տարիքը, որից հետո երեխան զգայուն է դառնում դեպրիվացիայի հանդեպ, ապա հնարավոր չէ նաեւ հաստատել այն սահմանը, որից հետո դեպրիվացիայի ազդեցության ուղղումը կամ թուլացումը անիմաստ կլինի [1, 124 էջ]։
 Հետազոտական աշխատանքի արդյունքում մենք եկանք այն եզրահանգման, որ պետք չէ սպասել մինչեւ դեպրիվացիայի հետեւանքների ի հայտ գալը, այլ դիտարկել խնդիրը պրոակտիվ եղանակով։
 Սրանից հետեւում է այն, որ պետք է բոլոր ուժերն ուղղել դեպրիվացիան շուտ կանխատեսելու եւ դրա վաղ փուլերում ուղղիչ աշխատանքներ կատարելու վրա, քանի որ դա ավելի արդյունավետ կլինի, քան ցանկացած ուղղիչ աշխատանք, որը տարվում է արդեն իսկ դեպրիվացված անձնավորության հետ։
 ։
