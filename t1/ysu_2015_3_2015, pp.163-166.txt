ԵՆԹԱԴՐԱԿԱՆ ԵՂԱՆԱԿԻ ՀԱՐՑԸ ՀԱՅԵՐԵՆՈՒՄԿ եղանակիչով և ըղձական եղանակի ներկայի ու անցյալի ձևերով բաղադրվածբայաձևերը՝  կգնամ,  կգնայի,  աշխարհաբարի  քերականության  մեջ  տարբեր  անվանումներ են ստացել։
 Կ-ով և ըղձական անցյալով կազմված կտեսնեի և տեսած կլինեիձևերը  Ստ.  Պալասանյանն  անվանում  է  պայմանական,  իսկ  ներկա՝  կտեսնեմ,  կգրեմկազմությամբ  բայերը  մտցնում  է  սահմանական  ապառնիի  մեջ։
  Աբեղյանի  դիտարկմամբ՝ այս բայաձևերը կոչվում են ենթադրական։
 Նա միավորում է կտեսնեմ, կտեսնեիձևերը  և  պնդում,  որ  դրանց  կատարած  գործողությունը  ենթադրական  է։
  Չի  բացառում  նաև  վերոհիշյալ  ձևերի  ներմուծումը  ըղձականի  ենթատեսակների  մեջ՝  որպեսկատարելիական ըղձական,  «որ արտահայտում է ըղձականի վրա կը մասնիկը դրվելով՝ կգնամ, կգնայի»1։
 Ըստ Ա. Ղարիբյանի՝ «այն ցույց է տալիս մի գործողություն, որիկատարումը հաճախ պայմանական կամ ենթադրական Է»2։
 Ըստ Գ. Սևակի՝ այս եղանակը  ցույց  է  տալիս  մի  գործողություն,  «որի  կատարումը,  խոսողի  կողմից  անհաստատ, ենթադրաբար է ասվում»3։
Ս.  Աբրահամյանը  կ-ով  բայաձևերը  սահմանականի  բայաձև  է  համարում,  քանիոր  նրա  կարծիքով  երկուսն  էլ  ցույց  են  տալիս  ստույգ  կատարելիք  գործողություն։
Քննելով  գնալու  եմ  և  կգնամ  բայաձևերը՝  Ս.  Աբրահամյանը  կարծում  է,  որ  առաջինդեպքում խոսողի ուշադրության կենտրոնում գտնվում է ոչ թե գործողության կատարման հնարավորությունը, այլ մտադրությունը, իսկ վճռական ստույգ գործողությունների համար հիմնականում օգտագործում են ենթադրական կամ պայմանական ձևերը4։
Այս երկու բայաձևերը՝ սահմանականի ապառնին ու պայմանական ներկան, նույնացնում  են,  որոնց  տարբերությունը  տեսնում  է  միայն  կ-ով  ձևերի  անխուսափելիությանմեջ։
  Այստեղ  (կգամ)  կարևորվում  է  կանխադրման  և  նախատեսման  իմաստը.  «Այստեսակետից  ավելի  ճիշտ  կլիներ  ենթադրականի  փոխարեն  գործածել  կանխադրական անվանումը»։
Հ.  Բարսեղյանի  կարծիքով  ապառնիի  ձևերով  արտահայտված  բայաձևերիառանձնահատկությունը  կատարելի  գործողության  նկատմամբ  խոսողի  հաստատհամոզմունքն  է.  «Պայմանական  կամ  ենթադրական  եղանակի  ապառնին  արտահայտում է խոսքի պահից հետո կատարվելիք գործողություն, որի կատարման իսկությունը  խոսողը  հաստատում  է  հաստատ  համոզմունքով,  երբեմն  էլ  պայմանով  կամ  ենթադրաբար»5։
Գ. Ջահուկյանը նախընտրելի է համարում ենթադրական անվանումը՝ օգտագործելով  ավանդական  անվանումը՝  կ(ը)–ով  օժտված  բայաձևերը  կարելի  է  կոչել  ենթա1 Աբեղյան Մ., Հայոց լեզվի տեսություն, Երևան, 1965, էջ 327։
2 Ղարիբյան Ա., Հայոց լեզվի քերականություն, Երևան, 1949, էջ 215։
3 Սևակ Գ., Ժամանակակից հայոց լեզվի դասընթաց, Երևան, 1955, էջ 198։
4  Աբրահամյան  Ս.,  Արդի  հայերենի  պայմանական  կամ  ենթադրական  եղանակը,  «ՀՍՍՌ  ԳԱ  Տեղեկագիրհասարակական գիտությունների», 1953, թ. 9, էջ 245։
5 Բարսեղյան Հ., Արդի հայերենի հոլովման և խոնարհման տեսություն, Երևան, 1953, էջ 245։
դրական։
  Քանի  որ  կ(ը)–ն  հաստատ,  ենթադրություն  արտահայտող  մասնիկի  արժեքունի, ուստի կգնամ, կգրեմ բայաձևերը սահմանական եղանակի արժեք են ստանում։
Մյուս կողմից՝ յուրաքանչյուր ենթադրություն հենվում է որոշ պայմանի վրա, ուստի ևառանց  կ(ը)-ի  ըղձական  ձևերի  հետ  զուգորդվելու  դեպքում՝  վերջիններս  արտահայտում  են  պայման,  կ-ով  ձևերը՝  որոշ  պայմանով  կատարելի  եղելություն  (հմմտ.  «Եթեգա, կգնամ» կամ «Եթե գար, կգնայի»), այստեղից էլ ծագում է կ-ով ձևերի պայմանական անվանումը։
Ըստ Մ. Ասատրյանի՝ «Այս բայաձևերը ցույց են տալիս մի գործողություն, որ խոսողի ունեցած հիմունքով հաստատ կատարվելու՝ խոսքի պահից հետո ընկնող ժամանակահատվածում»1։
Դիտարկենք հետևյալ օրինակները.Նորից կթողնեմ քաղաքն աղմկոտ,Ու ճամփա կընկնեմ հավետ միայնակ,Անխոս կմարի երեկոն աղոտ,Կպառկեմ դաշտում, կանաչ ծառի տակ։
              (Վ.Տ.)Քնարական  հերոսը  գիտի  իր  գործողությունների  հաջորդականությունը։
  Ո՛չ  ենթադրություն  է,  ո՛չ  պայման,  գնացողը  հաստատ  թողնելու  է  քաղաքը,  այս  մասին  էվկայում հենց առաջին բառը՝ նորից-ը, որը ցույց է տալիս, որ իրավիճակը կրկնվում է։
Աղմկոտ  քաղաք  և  հավետ  միայնակ  կապակցությունները  վկայում  են,  որ  ճամփաընկնելու համար բավարար հիմքեր կան։
 Վերջին երկու տողերում նկատելի է ցանկություն, որը դարձյալ հաստատ է։
Խաղաղ գիշերով դու կգաս ինձ մոտ, Քնքուշ ձեռքերդ ես կհամբուրեմ, Կցրեմ կյանքի հուշերը ցավոտ, Ու հեքիաթային լույսեր կվառեմ։
Պ.  Պողոսյանը,  կարևորելով  այս  եղանակի  կատեգորիական  հաստատումն  ուժխտումը, նշում է նաև ոչ ստուգիչ, թեական ենթադրական իմաստներ։
Ենթադրությունը  հայերենում  արտահայտվում  Է  համապատասխան  բառերի  միջոցով (երևի, գուցե և այլն), որոնք կարող են դրվել ցանկացած եղանակի վրա։
Ըստ  Պ.  Պողոսյանի՝  կարելիության,  հնարավորության  իմաստ  արտահայտվում  Է«կատեգորիական  ապառնիի  հարակատարով»  ներկայացված  օրինակում՝  «Եկած  կլինի, որ խաբար տանի, թե խելքը գլխին դեռ քանի գյուղ կա», ոչ թե կասկած Է հայտնում,տողերը ոչ թե երկաբայական իմաստ ունեն, այլ նույնիսկ համոզված Է, փաստում Է, որարդեն  եկած  կլինի  (այս  նպատակով  նաև  գործածված  Է  հարակատարը)։
  Գյուղացինգիտի  գալու  պատճառը։
  Պայմանական  իմաստի  արտահայտություն  Է  դիտվում  հետևյալ օրինակում. «Ով կբերի անշեջ հուրը, նա է ընտրած իմ տղան» (Հ. Թ.)։
«Ենթադրական  ապառնիի  ձևերը  հաճախ  արտահայտում  են  այնպիսի  եղելություններ,  որոնց  կատարումը  կախված  Է  պայմանից,  և  եթե  պայմանն  իրականանա,ապա գործողությունը կկատարվի»2։
«Էն  տեսակի  կին,  ես  իմ  հոգին,  թե  աշուղն  Էլ  ունենար,  առանց  զենքի,  առանցզորքի - Շահերի դեմ կգնար»։
 Լեզվաբանների բերած դիտարկված բայաձևերում ակնառու Է գործողությունը կատարելու վճռականությունը (կդառնա)։
 Ինչպես նշում Է Է.Աղայանը,  «ենթադրական  եղանակին  պայմանականության  եղանակային  իմաստ  վերագրելը  ճիշտ  չէ,  պայմանականությունը  այդ  եղանակի  շարահյուսական  մասնավոր1 Ասատրյան Մ., Ժամանակակից հայոց լեզու, Երևան, 1983, էջ 307։
2 Նույն տեղում, էջ 306։
իմաստն է, որը կապված է շարահյուսական իմաստի հետ»1։
 Այս կարծիքին է նաև Հ.Բարսեղյանը.  «Նույնիսկ  այն  դեպքում,  երբ  պայմանական  ապառնիով  արտահայտված գործողության կատարումը կապվում է որևէ պայմանի հետ, այնտեղ էլ պայմանիգաղափարը  արտահայտվում  է  ոչ  թե  գլխավոր  նախադասության  ստորոգյալով,  այլերկրորդական  նախադասությամբ»։
  Հետևյալ  օրինակը  բացատրում  է  այսպես.  «Եթեանձրև չգա, վաղը լավ օր կանի», մենք իրողության կատարումը կապում ենք պայմանի հետ, և պայմանի գաղափարը արտահայտվում է երկրորդական նախադասությամբ։
Մեր կարծիքով այս բայաձևերը չունեն նաև պայմանական իմաստ. վերլուծենք բանաստեղծությունների բառերը, որոնք կիրառված են երկրորդական նախադասությունում։
«Եթե մինչև անգամ լսած լինես, թե ես այս աշխարհում չկամ, Միևնույնն է կգամ, ինչ էլլինի կգամ, Ուր էլ լինի կգամ»։
 Հեղինակն իր գալու որոշումն է հայտնում առանց հաշվիառնելու  պայմանները։
  Ապառնիի  ձևերը՝  կգամ,  կբերեմ  կիրառվում  են  սահմանականեղանակի  ներկայի  բայաձևերի  փոխարեն՝  որպես  սովորույթի  կրկնություն.  «Ամեն  օրաշխատանքից հետո կուտի, կխմի։
 Լավ որսկանը ման չի գալ, նա որսը կպահի», սահմանումի  ներկա՝  «Ձուկը  պոչից  չեն  բռնի,  գլխից  կբռնեն»,  երբ  պետք  է  արտահայտելառարկային հատուկ մի հատկանիշ «շունը կհաչի»։
Այս  նույն  ձևերով՝  կդնեմ,  կդնեի,  արևմտահայերենն  արտահայտում  է  իր  սահմանական ներկան և անցյալ անկատարը։
 Պ. Պողոսյանի դիտարկած օրինակներում նկատելի է երկիմաստությունը, երբեմն նույն իմաստը։
 «Սիրո երկինք է, Բույր կուտա ծաղկին,  Սեր  կուտա  կույսին,  կյանք  կուտա  անկյանք  չոր  անապատին»,  իսկ  երկրորդ՝«Բարև կուտամ չես առնի, ոտքիդ կոխած հողն եմ, յա՛ր», օրինակում, թեև առկա է բարբառային ազդեցությունը, բայց կարելի է հասկանալ ոչ միայն տվյալ պահի՝ ներկայի արտահայտած իմաստը, այլ նաև ընդհանրական ներկայի գոյությունը։
 Մեր կարծիքով՝ հեղինակի բարև տալն ավելի շատ առնչվում է ոչ թե պահի հետ, այլ բարևին չի պատասխանում  սիրահարի  «սրտի  միջի  յարը»-ը։
  Իբրև  պարծենկոտության  կատեգորիականապառնի է դիտվում  երկրորդ դեմքը.  «Ինձ կասեն Արտեմ Պետրովիչ» կամ «Բա՞, պանԹիլիս կասեն»։
 Ներկայի գաղափարն արտահայտող օրինակներն ու զուգահեռները մեկանգամ ևս վկայում են այս եղանակի հաստատական իմաստի գերակայությունը։
Հրամայական եղանակի իմաստով է գործածվում երկրորդ դեմքը. «Վաղն առավոտառանց  այլևայլի  կվճարես  ուստա  Բարսեղին  իմ  պարտքը,  մուրհակը  կվերցնես,  ինձհամար կպատրաստես հինգ հազար ռուբլի»։
 Հաստատականի ժխտականը կազմվում էժխտական դերբայով և օժանդակ դերբայի ժխտական ձևերով, որը դրվում է դերբայիցառաջ՝ չեմ գա, չեմ կարդա. սրանք ևս վճռական, հաստատական որոշում են արտահայտում. «Չեմ դավաճանի իմ Նուարդին, որքան էլ դյութես, օ՜, Շամիրամ» (Վ. Տ.)։
 Այս բայաձևերի  արտահայտած  իմաստային  նրբերանգները՝  կգամ-գնում  եմ  (ներկա),  ինչպեսնաև կգաս-արի, կտամ (հարակատար դերբայ)  - կտամ (ներկա արևմտահայերեն), զուզահեռները  ցույց  են  տալիս  այս  եղանակով  արտահայտած  գործողության  նկատմամբխոսողի համոզվածությունը «Կխորտակեմ կամարները երկնային, ես չեմ թողնի, ես չեմթողնի  դու  մեռնես,  Եվ  կվանեմ,  և  կհաղթեմ  չար  մահին  (Ավ.  Իս.)»։
  Այս  եղանակիհիմնական իմաստներն արտահայտում ենք հետևյալ կաղապարներով`Ապառնի դ+եմ օժ. բայ. - անխուսափելիությունԱնկատար ներկա - գնում եմ (համոզվածություն)Հրամայական եղանակ - վճռականությունՀաստատականի  իմաստը  նկատելի  է  նաև  անցյալի  ձևերում,  որոնք  «արտահայտում են խոսողի կամային սուբյեկտիվ վերաբերմունքը անցյալում իրականացած կամչիրականացած գործողության նկատմամբ»։
 Դրական ձևերը դրվում են գործողության1 Աղայան Է., Ժամանակակից հայերենի հոլովումը և կոնտեքստը, Երևան, 1967, էջ 373։
կատարված  չլինելու,  իսկ  ժխտական  ձևերով՝  գործողության  կատարված  լինելուդեպքում.  «Չէիր  ձանձրանա  դու  գիտությունից,  չէիր  ձանձրանա  սիրուց  ու  կյանքից,թե ունենայիր  թշնամիներ  մեծ» (Ե. Չարենց)։
 Լեզվաբանները հակադրում են ներկանու անցյալը՝ դիտելով ենթադրական։
 Այսպես է բացատրում Հ. Բարսեղյանը. «Անցյալիձևերով  խոսողը  պայմանով  կամ  ենթադրաբար  է  հաստատում  նրա  իրականացմանհնարավորությունը անցյալ ժամանակամիջոցում»։
Միրանուշ ԿեսոյանԵՆԹԱԴՐԱԿԱՆ ԵՂԱՆԱԿԻ ՀԱՐՑԸ ՀԱՅԵՐԵՆՈՒՄԲանալի բառեր՝ կ եղանակիչ, ենթադրական եղանակ, պայմանական եղանակ,։
