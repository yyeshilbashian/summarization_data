«LOCKERBIE»-Ի ՆԱԽԱԴԵՊԸ՝ ՈՐՊԵՍ AUT DEDERE AUT JUDICARE 
ՍԿԶԲՈՒՆՔԻ ՁԵՎԱՎՈՐՄԱՆ ՆԱԽԱԴՐՅԱԼ 
Դատական  նախադեպը  պատմականորեն  ծագել  է  Հին  Հռոմում,  որտեղ  դատական  իրավադրույթը  ճանաչվում  էր  որպես  նորմ,  եթե  այն  հաստատվում  էր  մի  քանի 
դատական  որոշումներով.  հռոմեական  իրավունքում  որպես  նախադեպ  հանդես  էին 
գալիս  պրետորների  և  այլ  մագիստրոսների  էդիկտները  (բանավոր  հայտարարությունները)  և  որոշումները։
  Ժամանակը  հանդիսանում  էր  դատական  իրավանորմի 
ներդրման  հիմնավորվածության  և՛  ապացույցը,  և՛  վերջինիս  կայունության  երաշխիքը։
  Արդյունքում  առաջացավ  «ձևավորված  դատական  պրակտիկա»  հասկացությունը (settled jurisprudence, jurisprudence constante)։
 Դատական նախադեպը հանդես է 
գալիս  որպես  դատարանի  իրավաստեղծման  ակտ։
  Իրավունքի  տեսության  մեջ  դատական  նախադեպը  բնորոշվում  է  որպես  կոնկրետ  գործով  դատարանի  կայացրած 
որոշում,  որի  հիմնավորումները  պարտադիր  են  նույն  ատյանի  համար  նմանատիպ 
գործերով որոշումներ կայացնելիս։
 Այսպիսով, դատական նախադեպը կոնկրետ գործով դատարանի կայացրած որոշումն է1։
Ի  տարբերություն  պառլամենտական  իրավաստեղծման՝  դատական  իրավաստեղծումը կանխորոշվում է նրանով, որ՝  
•  դատական իրավաստեղծումը միշտ արդարադատության կողմնակի արդյունքն 
է. այն ինքնուրույն գործողություն չէ այն իմաստով, որ պայմանավորված է դատական  իշխանության  հիմնական  գործառույթի՝  արդարադատության  իրականացմամբ,  
•  այն  իրականացվում  է  օրենսդիր  իշխանության  կողմից  ընդունված  օրենքի 
հիման վրա և օրենքի շրջանակներում,  
•  դատական  իրավադրույթները,  կապված  մեկնաբանության  և  իրավական  բացերի լրացման հետ, դատավորների կողմից մշակվում են միայն առկա նորմերի 
և  իրավական  սկզբունքների  հիման  վրա,  այլ  ոչ  թե  դատավորի  սուբյեկտիվ 
կամարտահայտությամբ։
  Վերոգրյալ  իրավադրույթները  չպետք  է  հակասեն 
գործող,  առաջին  հերթին՝  սահմանադրաիրավական  դրույթներին,  դրանք  ինքնին չեն կարող փոփոխել կամ վերացնել օրենքը2։
Դատական  նախադեպի  սկզբունքն  ամրապնդեց  դատական  որոշումների  պարտադիրությունը  ոչ  միայն  գործի  կողմերի  համար՝  դրանով  իսկ  հրաժարվելով  res 
judicata սկզբունքից։
 Ձևավորվեց stare decisis սկզբունքը, ինչը նշանակում է պահպանել նախորդ գործերի որոշումները և հիմնավորումները։
 Անհրաժեշտ է ուշադրություն 
դարձնել նաև դատարանի նախադեպային որոշման  տարբեր մասերի պարտադիրու1 Տե՛ս Cross R., Harris J., Precedent in English Law, Oxford, 1991, էջ 100։
2 Տե՛ս Сорокин В.,  Судебная  практика  как  источник  права։
  за и  против,  “Сибирский  юридический вестник”, 
2002, № 3, էջ 37։
թյան  հարցին։
  Այսպես,  կարևոր  է՝  դատարանի  որոշման  հատկապես  որ  հատվածն  է 
պարունակում  նախադեպային  նշանակություն  ունեցող  տարրը՝  պատճառաբանությունների  մա՞սը  (motifs),  թե՞  եզրահանգումը  (dispositifs)։
  Այս  հարցի  վերաբերյալ  իր 
տեսակետն  է  արտահայտել  ՄԱԿ  միջազգային  դատարանը՝  նշելով,  որ  դատարանի 
որոշման  ոչ  բոլոր  մասերն  են  օժտված  նախադեպային  պարտադիր  ուժով։
  ՄԱԿ  միջազգային  դատարանի  դատավոր  Անզիլոտտիի  կարծիքով  պարտադիր  նշանակություն  ունեն  միայն  որոշման  եզրահանգումային  մասերը,  այլ  ոչ  թե  պատճառաբանությունները1։
Անհրաժեշտ է փաստել, որ նախադեպ հասկացությունը նույնական չէ ներպետական  և  միջազգային  իրավական  համակարգերի  համար։
  Միջազգային  իրավունքում 
նախադեպ եզրույթն ունի իր մեկնաբանությունը, մասնավորապես՝ յուրովի մեկնաբանությունը պայմանավորված է միջազգային իրավունքի սուբյեկտների կազմով, նրանց 
յուրահատկություններով,  միջազգային  իրավունքի՝  որպես  ինքնուրույն  իրավական 
համակարգի  առանձնահատկություններով։
  Պետությունները՝  որպես  միջազգային 
իրավունքի  սուբյեկտներ,  մեծ  դերակատարություն  ունեն  միջազգային  պրակտիկայի 
ձևավորման և միջազգային իրավունքի նորմերի ստեղծման գործում։
ՄԱԿ միջազգային դատարանի (այսուհետ՝ Դատարան) Ստատուտի 38-րդ հոդվածի  համաձայն՝  «Դատարանն  իրեն  հանձնված  հարցերը  լուծելիս  կիրառում  է  ...  դատական  որոշումները  և  հանրային  իրավունքի  բնագավառոմ  առավել  հայտնի  տարբեր  ազգերի  մասնագետների  դոկտրինաները՝  որպես  իրավական  նորմերի  որոշակիացման երկրորդական միջոց»2։
Այսպիսով,  Դատարանի  ստատուտը  միջազգային  իրավունքի  աղբյուրների  շարքում ընդգրկում է նաև իր որոշումները։
1992  թ.  մարտի  3-ին  Լիբիան  դիմել  է  Դատարան  ԱՄՆ  դեմ`  «Քաղաքացիական 
ավիացիայի  անվտանգության  դեմ  ուղղված  անօրինական  գործողությունների  դեմ 
պայքարի»  23.03.1971  թ.  Մոնրեալի  կոնվենցիայի  մեկնաբանման  և  կիրառման 
կապակցությամբ կողմերի միջև առաջացած վեճի կապակցությամբ3։
21.12.1988  թ.  Լոքերբիում  (Շոտլանդիա)  «Պան  Ամերիքն»  ավիաընկերությանը 
պատկանող  թիվ  103  թռիչքը  իրականացվում  էր  Լոնդոնի  Հիթրոու  օդանավակայանից  դեպի  Նյու  Յորքի  «Ջոն  Քենեդու»  անվան  օդանավակայան։
  Օդանավի  վթարի 
առթիվ  ԱՄՆ  շրջանային  դատարանի  կողմից  1991  թ.  Լիբիայի  2  քաղաքացիներին 
առաջադրվել է մեղադրանք, ըստ որի` նրանք ինքնաթիռում տեղադրել են պայթուցիկ, 
որի պայթելու արդյունքում էլ ինքնաթիռը խորտակվել է։
Լիբիայի  Դատարանին  ուղղված  պահանջը  հիմնվում  է  Մոնրեալի  կոնվենցիայի 
14-րդ հոդվածի 1-ին կետի վրա։
Դատարանը  նախ  և  առաջ  քննության  առավ  ÈÇµÇ³ÛÇ  å³Ñ³ÝçÇ  ¹»Ù  áõÕÕí³Í 
ԱՄՆ  առարկությունը  Դատարանի  իրավասության  վերաբերյալ  և  Լիբիայի  դիրքորոշումն  այս  հարցի  կապակցությամբ,  որը  հիմնվում  է  Կոնվենցիայի  14-րդ  հոդվածի  1ին կետի վրա. «Կոնվենցիայի կիրառման և մեկնաբանման կապակցությամբ կողմերի 
միջև  առաջացած  ցանկացած  վեճ  պետք  է  լուծվի  բանակցությունների  միջոցով,  իսկ 
դրա  անհնարինության  դեպքում`  արբիտրաժային  կարգով։
  Եթե  արբիտրաժի  վերաբերյալ  կողմերից  մեկի  խնդրանքից  հետո  6-ամսյա  ժամկետում  կողմերը  չեն  կարողանում  համաձայնության  գալ  արբիտրաժի  կազմավորման  հարցում,  ապա  կողմի 
1 Տե՛ս Bederman D., International Law Frameworks. Foundation Press, 2001, էջ 45։
2 Տե՛ս Ковалева А., Черниченко С., Международное право, Москва, 2006, էջ 98-102։
3 Տե՛ս Questions of application of the 1971 Montreal Convention arising from the aerial incident at Lockerbie 14 april, 
1992, ICJ Reports at 114։
խնդրանքով  գործը  կարող  է  քննվել  Միջազգային  դատարանում՝  դրա  ստատուտին 
համաձայն»։
Կողմերն  ընդունում  են,  որ  իրենց  հարաբերությունների  վրա  տարածվում  են 
Մոնրեալի  կոնվենցիայի  դրույթները,  որոնք  գործել  են  և´  ինքնաթիռի  պայթյունի,  և´ 
Լիբիայի  կողմից  դատարան  դիմելու  ժամանակ։
  Սակայն  ԱՄՆ  գտնում  է,  որ  գործի 
քննությունը  դատարանի  իրավասությանը  չի  պատկանում,  քանի  որ  Մոնրեալի  կոնվենցիայի 14-րդ հոդվածի 1-ին կետի ոչ բոլոր պայմաններն են պահպանվել։
 Մասնավորապես,  ԱՄՆ  ներկայացուցիչը  նշեց,  որ  Լիբիան  չի  ապացուցել,  որ  կողմերի  միջև 
առկա է իրավական վեճ, բացի այդ, եթե նույնիսկ առկա է վեճ, ապա Լիբիան չի ապացուցել, որ այն վերաբերում է Կոնվենցիայի կիրառմանն ու մեկնաբանմանը, ուստի և 
չի կարող գործել Կոնվենցիայի 14-րդ հոդվածը։
 Հետագայում ամերիկյան կողմը նշեց 
նաև,  որ  ապացուցված  չեն  բանակցություններ  վարելու,  արբիտրաժ  պահանջելու  և 
դրա  հետ  կապված  6-ամսյա  ժամկետը  պահպանելու  հանգամանքները։
  Այս  կապակցությամբ  Դատարանը  գտավ,  որ  կողմերի  միջև  առկա  վեճը  չէր  կարող  լուծվել  բանակցությունների  միջոցով,  իսկ  պատասխանողի  կողմից  արբիտրաժ  ձևավորելուց 
հրաժարվելը  Լիբիային  ազատում  է  Կոնվենցիայով  սահմանված  6-ամսյա  ժամկետը 
պահպանելու պարտականությունից։
Լիբիան  իր  դիրքորոշման  մեջ  նշել  է,  որ  սույն  վեճի  նկատմամբ  կիրառելի  միակ 
իրավական  փաստաթուղթը  Մոնրեալի  կոնվենցիան  է։
  Ամերիկյան  կողմը  հայտնել  է, 
որ Մոնրեալի կոնվենցիան տվյալ գործի նկատմամբ կիրառելի չէ, քանի որ խոսքը վերաբերում  է  ոչ  թե  «երկկողմ  տարաձայնություններին»,  այլ  «միջազգային  խաղաղության ու անվտանգության դեմ ուղղված սպառնալիքին, որն առաջ է եկել պետության 
կողմից ահաբեկչությանն աջակցելու հետևանքով»։
Դատարանի կարծիքով վեճը վերաբերում է Մոնրեալի կոնվենցիայի կիրառմանն 
ու մեկնաբանմանը, ուստի  պետք է առաջնորդվել Կոնվենցիայի 14-րդ հոդվածի  1-ին 
կետով։
Դատարանը գտնուÙ ¿ Ý³¨, որ կողմերի միջև առկա է Կոնվենցիայի 7-րդ հոդվածի մեկնաբանման և կիրառման հետ կապված վեճ։
 Կոնվենցիայի 7-րդ հոդվածի համաձայն՝  «Պայմանավորվող  պետությունը,  որի  տարածքում  գտնվում  է  ենթադրյալ 
հանցագործը,  վերջինիս  չհանձնելու  դեպքում  (առանց  որևէ  բացառության,  անկախ 
այն հանգամանքից կատարվել է հանցագործությունը նրա տարածքում, թե ոչ) պարտավոր  է  գործը  հանձնել  իր  պետության  իրավասու  մարմիններին՝  քրեական  հետապնդում իրականացնելու համար»։
Դատարանը նշեց, որ սույն գործով կողմերի միջև ծագած վեճի նկատմամբ կիրառելի  են  Կոնվենցիայի  11-րդ  հոդվածի  պահանջները.  «Պայմանավորվող  կողմերը 
պարտավորվում են իրավական օգնություն տրամադրել միմյանց՝ քրեադատավարական գործողություններ իրականացնելիս։
 Բոլոր դեպքերում կիրառվում է այն պետության  օրենսդրությունը,  որին  ուղղված  է  իրավական  օգնություն  տրամադրելու  միջնորդությունը։
Սույն  հոդվածի  1-ին  մասի  կանոնները  չեն  տարածվում  կողմերի  միջև  առկա՝ 
քրեական  գործերով  իրավական  օգնություն  ցույց  տալու  երկկողմ  կամ  բազմակողմ 
համաձայնագրերի վրա»։
Միացյալ  Թագավորությունը  և  ԱՄՆ-ն  Լիբիայից  պահանջում  էին  հանձնել  հանցանքի  մեջ  մեղադրվող  անձանց  և  քրեական  պատասխանատվության  ենթարկել 
լիբիացի համապատասխան պաշտոնյաներին, հայտնաբերել հանցանքին վերաբերող 
բոլոր  նյութերը,  ներկայացնել  բոլոր  փաստաթղթերը  և  իրեղեն  ապացույցները,  ինչպես նաև համապատասխան փոխհատուցում վճարել տուժածների հարազատներին։
Իր  հատուկ  չհամընկնող  կարծիքի  սկզբում  դատավոր  Օդան  հայտարարեց,  որ  միջազգային  դատարանի  կողմից  քննվող  գործի  էությունն  այն  է,  որ  երկու  կողմերը 
հակառակ  դիրքեր  են  գրավում  երկու  լիբիացիների  հանձնման  հարցում,  որոնք  այժմ 
գտնվում են Լիբիայի տարածքում և մեղադրվում «Պան Ամերիքն» ավիաընկերության 
N  103  չվերթով  ուղևորվող  ինքնաթիռի՝  Միացյալ  Թագավորության  տարածքում 
ոչնչացման մեջ1։
Իրականում Միացյալ Թագավորության և Լիբիայի հարաբերություններում տեղի 
է  ունեցել  հետևյալը.  Միացյալ  Թագավորությունը  միջնորդել  է  Լիբիայի  տարածքում 
գտնվող մեղադրյալներին հանձնելու մասին, իսկ Լիբիան հրաժարվել է կատարել այդ 
խնդրանքը։
 Լիբիայի և Միացյալ Թագավորության միջև առկա չէ որևէ վեճ Մոնրեալի 
կոնվենցիայի կիրառման և մեկնաբանման վերաբերյալ այն հարցում, որը վերաբերում 
է  մեղադրյալներին  հանձնելու  խնդրանքի  և  այդ  խնդրանքը  մերժելու  հարցին,  որը 
հանդիսանում  է  սույն  գործով  գլխավոր  հարցը։
  Հենց  միայն  այդ  պատճառով  Մոնրեալի  կոնվենցիայի  14-րդ  հոդվածի  1-ին  կետի  հիման  վրա  Լիբիայի  կողմից  ներկայացված հայտարարությունն ընդդեմ Միացյալ Թագավորության պետք է մերժվի։
²ÛëåÇëáí,  Ùիջազգային  իրավունքում  ձևավորվեց  նոր  սկզբունք`  aut  dedere  aut 
judicare  (հանձնել  Ï³Ù  դատական  կարգով  ùñ»³Ï³Ý  պատասխանատվության  ենթարկել Ñ³Ýó³Ýù Ï³ï³ñ³Í ³ÝÓÇÝ)2։
Անվտանգության  խորհրդի  բանաձևերի  իրավական  նշանակությունը։
  ԱՄՆ 
հատուկ  ուշադրություն  է  դարձնում  այն  հանգամանքին,  որ  այն  միջոցառումները, 
որոնց դեմ առարկում է Լիբիան, Անվտանգության խորհրդի կողմից 731 (1992), 748 
(1992) և 883 (1993) արձանագրություններին համապատասխան կիրառվող միջոցառումներ  են։
  Անվտանգության  խորհրդի  կողմից  731  (1992)  որոշմամբ  կոչ  էր  արվում 
Լիբիային անհապաղ և արդյունավետ կերպով պատասխանել Միացյալ Թագավորության և ԱՄՆ միջնորդություններին, իսկ ԱԽ 748 (1992) որոշմամբ նախատեսվում էր 
կիրառել տնտեսական միջոցներ Լիբիայում3։
ԱՄՆ  դիրքորոշման  համաձայն՝  Լիբիան,  դիմելով  Դատարան,  փորձ  է  կատարել 
չեղյալ ճանաչել ԱԽ որոշումները։
 ԱՄՆ պնդում է, որ նույնիսկ եթե Լիբիան իրավունք 
ունի  ներկայացնելու  պահանջ`  հիմնված  Մոնրեալի  կոնվենցիայի  դրույթների  վրա, 
ապա  այդ  պահանջները  փոխարինվել  են  Կանոնադրության  7-րդ  գլխի  հիման  վրա 
ընդունված  և  այլ  բնույթի  պարտավորություններ  սահմանող  ԱԽ  համապատասխան 
որոշումներով։
 Այստեղից հետևում է, որ Լիբիայի և ԱՄՆ միջև  Í³·³Í  վեճը կարգավորվում է վերոնշյալ որոշումների հիման վրա ձևավորված նորմերով։
Լիբիան պնդում է, որ 731/1992/, 748/1992/ և 883/1993/ արձանագրությունների 
կոնկրետ ձևակերպումներից ակնհայտորեն երևում է, որ ԱԽ  երբեք պահանջ չի ներկայացրել  առ  այն,  որ  Լիբիան  իր  քաղաքացիներին  հանձնի  ԱՄՆ  կամ  Միացյալ  Թագավորությանը։
  Դատական  լսումների  ընթացքում  Լիբիան  հայտարարում  էր,  որ  այդ 
կետը միշտ եղել է իր գլխավոր փաստարկը։
 Բացի դրանից, Լիբիայի համոզմամբ Դատարանը  պետք  է  նշված  արձանագրությունները  մեկնաբանի  «դրանց  իրավական 
ուժը որոշող Կանոնադրությանը համապատասխան», իսկ Կանոնադրությունն  արգելում  է  Խորհրդին  Լիբիայից  պահանջել  իր  քաղաքացիներին  հանձնել  ԱՄՆ-ին  կամ 
Միացյալ  Թագավորությանը։
  Լիբիան  եզրակացնում  է,  որ  իր  հայտարարությունը  ընդունելի է, «քանի որ  Դատարանը կարող է առանց գործին վնասելու որոշում կայացնել  Մոնրեալի  կոնվենցիայի  կիրառման  և  մեկնաբանության  վերաբերյալ  ...  անկախ 
748  (1992)  և  883  (1993)  արձանագրությունների  իրավական  նշանակությունից»։
1 Տե՛ս http։
//www.aviation.am/index.php/hy/aboutus/internatorg։
2 Տե՛ս Мартынчик Е., Колоколова Э., Прецедентное право, “Российская юстиция”, 1994, № 12, էջ 22։
3 Տե՛ս Plachta M., The Role of the Security counsil in enforcing the Principle aut dedere aut judicare, EJIL, 2001, Vol. 
12, № 1, էջ 125-140։
Բացի  այդ՝  Լիբիան  Դատարանի  ուշադրությունը  հրավիրում  է  այն  սկզբունքի  վրա, 
որի համաձայն «որևէ հայտարարության ընդունելիության որոշման համար որոշիչ 
ամսաթիվ է հանդիսանում դրա ներկայացման օրը»։
Դատարանը գտնում է, որ Լիբիայի վերջին նկատառումը պետք է ընդունել։
 1992 
թ. մարտի 3-ին, երբ Լիբիան ներկայացրել է իր դիմումը, փաստացի հանդիսանում է 
միակ  ամսաթիվը,  որը  որոշիչ  նշանակություն  ունի  այդ  դիմումի  ընդունելիության 
հարցի  որոշման  համար։
  Այդ  պատճառով  չի  կարելի  ղեկավարվել  ԱԽ  748  (1992)  և 
883  (1993)  արձանագրություններով,  քանի  որ  դրանք  ընդունվել  են  ավելի  ուշ։
  Ինչ 
վերաբերում  է  ԱԽ  731  (1992)  արձանագրությանը,  որն  ընդունվել  է  մինչև  դիմումի 
ներկայացման  օրը,  ապա  այն  չի  կարող  իրավական  խոչընդոտ  լինել  տվյալ  դիմումի 
ընդունելիության  վերաբերյալ,  քանի  որ  կրում  է  խորհրդատվական  բնույթ  և  չունի 
իրավական պարտադիր ուժ։
 Դա նշանակում է, որ նշված հիմքերով Լիբիայի դիմումը 
չի կարող ճանաչվել անընդունելի։
Ամերիկյան  կողմը  իր  առարկության  մեջ  նշել  է,  որ  նույնիսկ  եթե  Մոնրեալի  կոնվենցիան ճանաչում է այն իրավունքները, որոնց հավակնում է Լիբիան, սույն գործով 
կիրառելի չէ՝ համաձայն ՄԱԿ ԱԽ կողմից ընդունված բանաձևերի (1992 թ. N 748 և 
1993 թ. N 883)։
 Պատասխանողի կարծիքով, վեճը ծագել է Լիբիայի և ՄԱԿ ԱԽ միջև, 
և  դրա  վրա  չեն  տարածվում  Մոնրեալի  կոնվենցիայի  14-րդ  հոդվածի  1-ին  կետի 
դրույթները, ուստի և վեճը ամեն դեպքում չի կարող քննվել Դատարանի կողմից1։
Իր հայտարարության մեջ դատավոր Հերցեգը գտնում է, որ Լիբիայի պահանջների վրա տարածվում է ԱԽ պարտադիր որոշումների ազդեցությունը, որը Լիբիայի դիմումը զրկում է առարկայական հիմքից։
Իր  հատուկ  կարծիքում  Կոյմանս  դատավորը  գտնում  է,  որ  Դատարանի  միակ 
խնդիրը քննարկման ենթակա վեճի առկայության կամ բացակայության պարզումն է։
Այն փաստը, որ սույն խնդիրը առաջադրվել է ԱԽ ուսումնասիրությանը, և Խորհուրդը 
դրա կապակցությամբ կայացրել է համապատասխան որոշում, որևէ կերպ չի ազդում 
վեճի  առկայության  կամ  բացակայության  վերաբերյալ  օբյեկտիվ  իրականության  բացահայտման՝ Դատարանի իրավասության և պարտականության վրա։
Առարկության վերաբերյալ, որի համաձայն 748 (1992) և 883 (1993) բանաձևերը 
Լիբիայի պահանջը զրկել են առարկայական և բովանդակային հիմքից, Կոյմանս դատավորը  կիսում  է  Դատարանի  տեսակետը,  որ  այդ  առարկությունը  չի  կրում  բացարձակապես  նախնական  բնույթ։
  Այնուամենայնիվ,  նա  նույնպես  գտնում  է,  որ  այդ  բանաձևերը, որքան էլ հեղինակավոր լինեն, վերջնական և որոշիչ  բնույթ չեն կրում, հետևաբար գործը վարույթ ընդունելու որոշումը չի կարող կասկածի տակ դրվել։
Դատավոր  Ռեզեկը  գտնում  է,  որ  կողմերի  առաջադրած  փաստարկների  տրամաբանությունն  արտացոլված  կլիներ  Դատարանի  որոշման  մեջ  ավելի  ընդգրկուն, 
եթե  այդ  որոշման  մեջ  ùÝÝ³ñÏí»ñ  Կազմակերպության  քաղաքական  մարմինների 
նկատմամբ Դատարանի իրավասության հիմնախնդիրը։
Նա  գտնում  է,  որ  Դատարանն  իրավունքը  այս  կամ  այն  վիճելի  դեպքում  մեկնաբանելու  և  կիրառելու  լիարժեք  իրավասություն  ունի,  նույնիսկ  եթե  նման  իրավասության իրականացումը կարող է հանգեցնել ՄԱԿ որևէ այլ մարմնի որոշման քննադատական դիտարկմանը։
 Դատարանը չի ներկայացնում ՄԱԿ անդամ որևէ պետության, 
սակայն հենց քանի որ Դատարանը չի ենթարկվում որևէ քաղաքական ազդեցության, 
այն  հանդիսանում  է  իրավունքը  մեկնաբանող  раг  ехсеllence  ատյան,  ինչը  չափանիշ  է 
հանդիսանում ցանկացած ժողովրդավարական ընթացակարգի դեպքում2։
1 Տե՛ս Convention for the Suppression of unlawful Acts against the safety of Civil Aviation, 23 September 1971, 974 
UNTS։
2 Տե՛ս Спектор Е., Судебный прецедент как источник права, “Журнал российского права”, 2003, № 5,  էջ 51։
Դատավոր Շվեբելի կարծիքով այն փաստը, որ ԱԽ 748 (1992) և 883 (1993) արձանագրություններն  ընդունվել  են  Լիբիայի  կողմից  դիմումը  ներկայացնելուց  հետո, 
որոշիչ նշանակություն  չունի։
 Չնայած այն հանգամանքին, որ  իրավասությունը սովորաբար  սահմանվում  է  դիմումի  ներկայացման  օրվանից,  այստեղ  կարող  են  առկա 
լինել որոշակի բացառություններ։
 Գործերը, որոնց վրա հղում է կատարում Դատարանը, սույն գործի հետ որևէ առնչություն չունեն։
Հարց  է  ծագում՝  Դատարանի  նման  որոշումը  խոչընդոտո՞ւմ  է  ահաբեկչության 
դեմ  պայքարին  ԱԽ  ուղղած  ջանքերին  և  անհնազանդ  պետություններին  տրամադրո՞ւմ է միջոց, որը թույլ է տալիս նրանց խուսափել Խորհրդի որոշումների կատարումից՝  Դատարան  դիմելու  միջոցով,  արդյոք  Դատարանը  ԱԽ  որոշումների  նկատմամբ 
դատական վերահսկողության իրավասություն ունի՞1։
Դատավոր  Շվեբելը  գտնում  է,  որ  Դատարանը,  ընդհանուր  առմամբ,  նման  իրավասություններ  չունի  և,  մասնավորապես,  այն  իրավունք  չունի  վերացնել  կամ  նվազեցնել  ԱԽ  այն  որոշումների  նշանակությունը,  որոնցում  հաստատվում  է  խաղաղությանը  ցանկացած  սպառնալիքի  առկայությունը,  և  որոշվում  են  միջոցները,  որոնք 
պետք  է  ձեռնարկվեն  նման  վտանգի  վերացման  համար։
  Դատարանը  սույն  խնդրի 
կապակցությամբ  բազմաթիվ  անգամ  հայտարարել  է,  որ  դատական  վերահսկողություն իրականացնելու իրավասություն չունի։
 Կանոնադրության մեջ առկա չէ ակնարկ 
առ այն, որ Դատարանն ունի նման իրավունք։
 Կանոնադրությունից հետևում է հակառակը,  քանի  որ  եթե  Դատարանն  իրավասու  լիներ  վերացնել  ԱԽ  որոշումները,  ապա 
հենց  Դատարանն  էլ  կիրականացներ  վարչական  և  ղեկավարող  իրավասությունները 
այն ոլորտներում, որտեղ, ըստ Կանոնադրության, նման իրավասություններով և գործառույթներով է օժտված Խորհուրդը։
Կանոնադրության դրույթները և դրա ստեղծման պատմությունը վկայում են այն 
մասին,  որ  ԱԽ  ենթարկվում  է  իրավունքի  գերակայության  սկզբունքին,  սակայն  միաժամանակ  այն  օժտված  է  իրավասությամբ  հեռանալու  միջազգային  իրավունքի  նորմերից, եթե դա անհրաժեշտ է միջազգային խաղաղության ապահովման համար։
 Այն 
հանգամանքը, որ Խորհուրդը պարտավոր է հետևել այդ սկզբունքին, իսկ Դատարանը հանդիսանում է ՄԱԿ գլխավոր դատական մարմինը, չի հետևում, որ Դատարանն 
իրավասու  է  ապահովելու,  որպեսզի  Խորհրդի  որոշումները  համապատասխանեն 
իրավունքին։
  Սան  Ֆրանցիսկոյում  ընթացող  բանակցությունների  բնույթը  վկայում  է, 
որ  Կանոնադրության  հեղինակները  մտադրություն  չեն  ունեցել  Դատարանին  վերապահելու դատական վերահսկողության իրավունք։
Դատարանը նման դիրքորոշման հետ ևս չի կարող համաձայն լինել այն պատճառով,  որ  նշված  բանաձևերն  ընդունվել  են  Լիբիայի  կողմից  դիմումը  ներկայացնելուց 
հետո,  իսկ  Դատարանի  գործունեության  ընթացքում  ձևավորված  պրակտիկայի 
համաձայն՝  ԱԽ  բանաձևերի  ընդունումը  չի  սահմանափակում  Դատարանի  իրավասությունը որևէ իրավական վեճի նկատմամբ։
Ելնելով  վերոգրյալից՝  Դատարանը  գտնում  է,  որ  պատասխանողի  կողմից  հիշատակված  փաստարկները՝  կապված  Դատարանի՝  գործը  քննելու  իրավասության 
բացակայության  հետ,  անհիմն  են,  և  Դատարանն  իրավասու  է  քննել  կողմերի  միջև 
առկա վեճը՝ կապված Մոնրեալի կոնվենցիայի մեկնաբանման և կիրառման հետ։
Այսպիսով,  ՄԱԿ  միջազգային  դատարանի  որոշումների  իրավական  նշանակությունն այն է, որ նախադեպի միջոցով միջազգային իրավունքում հստակեցվում, կոնկրետացվում են միջազգային իրավունքի նորմերը՝ հետագայում կիրառվելով միջազգային  հարաբերությունների  պրակտիկայում,  իսկ  «Lockerbie»-ի  նախադեպը  հիմք  հան1 Տե՛ս Бордунов В., Международное воздушное право, Москва, 2007, էջ 88-90։
դիսացավ  հանցագործություն  կատարած  անձին  հանձնելու  կամ  դատական  կարգով 
քրեական  պատասխանատվության  ենթարկելու`  Aut  Dedere  Aut  Judicare  սկզբունքի 
ձևավորման համար։
Անի Խլղաթյան 
«LOCKERBIE»-Ի ՆԱԽԱԴԵՊԸ՝ ՈՐՊԵՍ AUT DEDERE AUT JUDICARE ՍԿԶԲՈՒՆՔԻ 
ՁԵՎԱՎՈՐՄԱՆ ՆԱԽԱԴՐՅԱԼ 
Բանալի բառեր՝ «Lockerbie»-ի նախադեպ, 23.03.1971 թ. Մոնրեալի կոնվենցիա,  
Aut Dedere Aut Judicare սկզբունք, Անվտանգության խորհրդի բանաձևեր 
։
