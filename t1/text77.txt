Եվրոպական ժողովրդավարական արժեքների արդյունավետ քաղաքականության իրականացման եւ ամրապնդման համար արդի աշխարհակարգում պետության մեջ նշանակալի դեր ունի տրիպարտիզմի ինստիտուտի կայացումը, ինչը միտված է «պետություն–բիզնես-հասարակություն» եռավեկտոր երկխոսության ձեւավորմանն ու դրանց փոխգործակցության հիմնմանը։
  Այն առավելապես կարեւորվում է նաեւ եվրոպական մեծ ընտանիքի բազմակողմանի ինտեգրման հարացույցում կարեւորագույն չափանիշի ձեռքբերման համատեքստում։
 340ՔԱՂԱՔԱԳԻՏՈՒԹՅՈՒՆ Տրիպարտիստական համակարգի կայացման համար նախապայման կարող են լինել բիզնեսի եւ արհմիությունների միջեւ պակտերի կնքումը, համալիր խորհրդի ստեղծումը, որտեղ ներկայացված կլինեն երեք վեկտորները, արհմիությունների զարգացումը, ինչպես նաեւ սոցիալ-հոգեբանական ասպեկտի ուսումնասիրումը, որոնց առկայությունը կկանխի տրիպարտիզմի վերաճմանը բիպարտիզմի։
 Տրիպարտիստական համակարգը, որն ընկալվում է որպես ժողովրդավարության անբաժանելի բաղադրիչ, իսկ եվրոպական աշխարհում՝ իբրեւ ժողովրդավարական կառավարման կարեւորագույն կատեգորիա, առավել արդյունավետ եւ արդարամետ քաղաքականության իրականացման հզոր ռեսուրս է, որն ընդգրկում է կայուն աճի ու զարգացման հիմնական ավանդ, հիմնովին միտված լինելով հզոր հասարակության (իր ողջ բազմազանությամբ հանդերձ) կերտմանը։
  Այն «բիզնես-հասարակություն-պետություն» եռավեկտոր երկխոսության եւ փոխգործակցության ձեւ է, որ միտված է պետական մարմիններում ձեռներեցությունն ու հասարակության շահերը ներկայացնելուն եւ, ըստ այդմ էլ` հակադարձ կապի ապահովմանը, այսինքն՝ կոնկրետ վերաբերմունքի արժանացմանը։
 Վերոնշյալ համակարգը բավական լայն տարածում ունի Արեւմուտքի, հատկապես` Կոնտինենտալ Եվրոպական ընտանիքի մաս կազմող երկրներում (Գերմանիա, Ֆրանսիա եւ այլն), որտեղ հանրային հարաբերությունների (Public Affairs) եւ կառավարության հետ հարաբերությունների (Governmental Relations) ոլորտում այն, որպես առանձին գիտաուսումնական ուղղություն, սկսվեց դիտարկվել 1940-ականներից սկսած։
  Եվրոպական երկրներում սկզբում այն հաճախ հանգեցնում էր կորպորատիվիզմի, որտեղ տրիպարտիզմը վերածվում է բիզնես- աշխատավորներ կամ կառավարություն–բիզնես–աշխատավորներ հարաբերությունների բնական բաղկացուցչի [1, P 170-172]։
  Այն հետագայում վերածվեց նեոկորպորոտիվիզմի, որը, ի տարբերություն կորպորոտիվիզմի, մասնավոր բիզնեսի եւ կառավարության հետ նրա հարաբերությունների ամրապնդմանն է միտված, այլ ոչ թե թուլացմանը եւ դրանց ապաքաղաքականացմանը։
 Ռ.Ա. Դալն իր «Պոլիարխիա. մասնակցություն եւ ընդդիմություն» գրքում ներկայացնում է քաղաքականություն-հասարակություն-տնտեսություն առկա կապը՝ նշելով, որ դրանք փոխկապակցված են, եւ մեկի 341ՔԱՂԱՔԱԳԻՏՈՒԹՅՈՒՆ որպիսությունը պայմանավորում է մյուսի առկայությունը։
  Նա պոլիարխիկ պետության գոյությունը պայմանավորում է մրցակցային քաղաքականության, պլյուրալ հասարակության համակարգի եւ ապակենտրոնացված տնտեսության առկայությամբ, ընդ որում, այսպիսի պետություններում մրցակցային քաղաքականություն կարելի է իրականացնել միայն պլյուրալ հասարակության առկայության դեպքում, իսկ վերջինիս գոյությունը պայմանավորված է ապակենտրոնացված տնտեսության առկայությամբ։
  Հետեւաբար ազատական եւ ժողովրդավարական երկիր կերտելու համար տրիպարտիստական համակարգի կայացմանն ուղղված գործողությունները պետք է նախ եւ առաջ հիմնված լինեն աքսիոմետրիկ մոտեցումների վրա {2, С 70-74}, որտեղ մեծապես կարեւորվում է քաղաքական համակարգի եւ սոցիալ-տնտեսական զարգացման մակարդակի միջեւ առկա փոխկապակցվածությունը։
  Այս համակարգը PR եւ GR տիրույթներում դիտարկելով՝ նշենք, որ երկրում մրցակցային քաղաքական վարչակարգի առկայությունը պայմանավորված է լինում նրանով, թե որքանով են հասարակությունը եւ տնտեսությունը «մրցակցային քաղաքականություն-պլյուրալ հասարակության համակարգ-ապակենտրոնացված տնտեսություն» մոդելով առաջնորդվում. 1. գրագիտություն, կրթություն ու հաղորդակցման հմտություններ ցուցաբերում, 2. կենտրոնացված կառավարմամբ ոչ հասարակական համակարգի փոխարեն պլյուրալ հասարակության համակարգ ստեղծում, 3. քաղաքական առումով հասարակության առավել նշանակալի հատվածի մեջ անհավասարության ծայրահեղ ձեւերի առաջացումը կանխում։
 «Ժողովրդավարական անցում – համախմբում» համատեքստում դիտարկելով տրիպարտիստական համակարգը ԵՄ-ում՝ հարկ է նշել, որ նման փոխհարաբերությունների ստեղծմանը նպաստել են մի շարք հանգամանքներ [3, P.6-10]։
  Այդ առումով, Հայաստանում, ինչպես եւ շատ այլ երկրներում, որոնք ժողովրդավարական անցում-համախմբում տիրույթներում են, սոցիալական երկխոսության զարգացման համար նախադրյալներ ստեղծեց մի կողմից ընդհանուր զարգացման համատեքստում սոցիալական գործընկերների ինքնահոս զարգացումը, մյուս կողմից` սոցիալական երկխոսության բնագավառում եվրոպական 342ՔԱՂԱՔԱԳԻՏՈՒԹՅՈՒՆ զարգացած երկրների հաջող փորձն ու Աշխատանքի միջազգային կազմակերպությանն (ILO) անդամակցումը, ինչպես նաեւ մի շարք միջազգային ֆինանսական ինստիտուտների կողմից մակրոտնտեսական կայունության ապահովմանն ու բարեփոխումների իրականացմանն ուղղված ֆինանսական եւ կազմակերպական աջակցությունը։
 Հայաստանի Հանրապետությունում եռավեկտոր երկխոսության վեկտորներ են համարվում պետական հատվածում ՀՀ աշխատանքի եւ սոցիալական հարցերի նախարարությունը, գործատուների ոլորտում՝ Հայաստանի գործատուների ընդհանուր միությունը, իսկ աշխատավորների հատվածում՝ Հայաստանի արհմիությունների կոնֆեդերացիան։
  Այս համակարգի հիմքը դրվել է 1990-ականների սկզբին, սակայն համակարգը դեռեւս կայացման փուլում է։
  Ճիշտ է, վերոնշյալ վեկտորներն իրենց իսկ իրավասությունների շրջանակներում որոշակի գործառույթներ են իրականացնում՝ ապահովելով եռավեկտոր միասնության առանձին վեկտորներից որեւէ մեկի շահերը, սակայն համալիր կերպով նրանց գործունեությունն ընկալել, անշուշտ, չի կարելի։
  Այստեղ կարելի է մեջբերել միջազգային մի շարք երկրների փորձը, որտեղ գործում է եռավեկտոր համակարգի առանձին վեկտորների շահերը ներկայացնող համալիր մարմին։
  Այդպիսի համալիր մարմին, օրինակ, գործում է Լյուքսեմբուրգում, Նիդերլանդներում, որի կազմի մեջ ներառված են նաեւ անկախ փորձագետներ, եւ որի ղեկավարությունը ստանձնում է տվյալ մարմնի կազմից` Կառավարության կողմից նշանակվող անձը, Իտալիայում, որտեղ Տնտեսական եւ աշխատավորական հարցերով խորհուրդն ընդգրկում է տարբեր շահեր հետապնդող խմբերի լայն շրջանակներ, Ֆրանսիայում, որի Տնտեսական եւ սոցիալական հարցերով խորհուրդը մեկտեղում է տնտեսական, սոցիալական եւ մշակութային շահեր արտահայտող շահային եւ սոցիալական խմբերի ներկայացուցիչների առկայությունը մեկ համալիր մարմնի կազմում։
  Այսինքն, կարող ենք փաստել, որ ՀՀ-ում հարկ է խնդրին անդրադառնալ համակարգային մոտեցմամբ՝ շեշտը դնելով համալիր զարգացման, այլ ոչ թե առանձին թեւերի մեկուսի զարգացման վրա։
 Վերջին տասնամյակում եվրոպական երկրներում տրիպարտիստական համակարգի կայացման համար նախադրյալ է նաեւ հանդիսացել ազգային սոցիալական պակտերի կնքումը։
  Սույն պակտերը կնքվում են գործատուների եւ արհմիությունների միջեւ, որտեղ տարբեր 343ՔԱՂԱՔԱԳԻՏՈՒԹՅՈՒՆ եղանակներով իր ներկայությունն է ապահովում նաեւ կառավարությունը։
  Այն միտված է գործազրկության կրճատմանը, դրամային քաղաքականության արդիականացմանը, սոցիալական ապահովության ոլորտի բարեփոխմանը եւ ընդհանրապես բարեկեցիկ երկրի վերաիմաստավորմանն ու արդիականացմանը։
 Այսպիսով, այսօրինակ պակտերը նույնպես կիրառելի են համակարգի զարգացումն ապահովելու համար եւ կարող են հայ իրականության մեջ նաեւ պակտերի կնքման նախատիպ լինել։
  Տրիպարտիզմի կայացման մեջ առանձին վեկտոր հանդիսացող աշխատավորների շահերն արտահայտող կառույցի (արհմիությունների) զարգացումը նույնպես կարեւոր է։
  Խորհրդային Միության փլուզումից հետո հետխորհրդային երկրներում անկում ապրեցին արհմիությունները, որոնք չէին կատարում իրենց հիմնական գործառույթը, այն է՝ աշխատավորների շահերի պաշտպանությունն ու սոցիալական երաշխիքների ապահովումը, ինչը պայմանավորված է երկրներում ֆինանսական անկայուն իրավիճակով, ինչպես նաեւ նախկին գաղափարականացված արհմիություններից ձերբազատվելու մոլուցքով։
  Խնդիրը հիմնականում կայանում է նրանում, որ գաղափարական պայքար է սկսվում նախկին եւ նոր արհմիությունների միջեւ, քանի որ եթե նախկինում արհմիության շահերն համընկնում էին պետական շահերի հետ, ապա ներկայիս քաղաքական համակարգում դրանք պետք է հիմնովին հենվեն աշխատավորների շահերի վրա։
  Արեւելյան Եվրոպայի երկրների մեծ մասում խնդիրը լուծվեց արհմիությունների համագործակցության շրջանակներում, իսկ որոշ դեպքերում դրանց գործունեությունը թուլացավ՝ պայմանավորված կառավարող օլիգարխիկ իշխանություններին նրանց ենթակայությամբ։
  Արդյունքում, «բանվոր», «արհմիություն», «սոցիալական արդարություն» եւ նման եզրույթները հետադիմական համարվեցին, մինչդեռ աշխատելու իրավունքը՝ որպես մարդու իրավունքների հաստատմամբ եւ այդ երկրների սահմանադրությամբ ամրագրված իրավունք, զանգվածային գործազրկության պայմաններում գրեթե թվացյալ իրավունք դարձավ։
  Նշյալ իրավիճակն էապես փոփոխության չի ենթարկվել, շատ երկրներում արհմիությունները դեռեւս մնում են թերզարգացած՝ դադարելով լինել սոցիալական էներգիայի պարպման հիմնական վայր։
  Հայաստանի Հանրապետության պարագայում այն կապված է օրենսդրական բացթողման հետ, որտեղ, ըստ «Արհեստակցա344ՔԱՂԱՔԱԳԻՏՈՒԹՅՈՒՆ կան միությունների մասին» ՀՀ օրենքի [4], ֆինանսական միջոցները տրվում են կոլեկտիվ պայմանագրի հիման վրա, այսինքն՝ այս դեպքում պետությունը օրենքով չի սահմանում միջոցների հստակ չափաբաժին, իսկ արհմիություններն իրենց գործունեությունը շարունակելու համար սկսում են ֆինանսական կախյալ վիճակում գտնվել գործատուներից։
 Դեռեւս անցում-համախմբում տիրույթներում գտնվող երկրներում տրիպարտիստական համակարգի կայացման համար խոչընդոտ է նաեւ քաղաքական եւ բիզնես էլիտաների սերտաճումը. այսինքն՝ քաղաքական գործընթացները սկսում են վերաճել քաղաքական բիզնեսի, իսկ նման շահերի բախման գոտում եռավեկտոր երկխոսությունը վերափոխվում է երկվեկտորի՝ ի ցույց դնելով եռավեկտորի հայելային արտացոլում։
  Բիզնես էլիտաները փորձում են իրենց շահերը ոչ թե պատվիրակված, այլ անձնապես ներկայացնել ներկայացուցչական մարմնում, ինչը սկսում է խոչընդոտ դառնալ մանր ու միջին բիզնեսի զարգացման համար՝ հակված չլինելով աշխատավորների շահերի արտահայտմանը նշյալ մարմնում։
  Համակարգի կայացման հաջորդ հանգուցակետը կարելի է համարել մենաշնորհային ու ստվերային տնտեսության առկայությունը երկրում։
  Այս պարագայում համակարգի կայացումը հանգուցվում է մրցակցային դաշտի ստեղծման, հետեւաբար եւ աշխատավորների համար բարեկարգ պայմանների ստեղծման համար անբարենպաստ ոլորտում տնտեսությունը կերպափոխվում է «գորշ տնտեսության», իսկ աշխատավորները՝ «սեւ աշխատավորների» {5, С. 134}, այսինքն՝ խախտվում է ՀՀ աշխատանքային օրենսգրքով սահմանված մի շարք նորմեր, ինչն էլ հանգեցնում է ժողովրդի մեջ սոցիալական դժգոհության աճին։
 Վերոնշյալ խնդիրներից բխում է, որ ՀՀ-ում եվրոպական փորձի հիման վրա տրիպարտիստական համակարգի կայացմանը մեծապես խոչընդոտում են տեղեկատվական հասարկության կայացման հիմնախնդիրները, որոնք առաջին հերթին պայմանավորված են տեղեկատվական եւ սոցիալ-հոգեբանական առանձնահատկություններով. դրանք էլ հենց խոչընդոտում են պետություն - բիզնես - հասարակություն եռավեկտոր միասնության մեջ GR (Government Relations) տեխնոլոգիաների արդյունավետ կիրառմանը։
  Սույն բացը կարելի է լրացնել PR տեխնոլոգիաների միջոցով՝ հասարակությանն արհմիությունների եւ ձեռնարկատիրական կազմակերպությունների միջեւ կանոնավոր 345ՔԱՂԱՔԱԳԻՏՈՒԹՅՈՒՆ խորհրդատվությունների գործընթացի վերաբերյալ իրազեկմամբ, այսինքն՝ համակարգի արդիականացման շրջանակներում, բացի GR տեխնոլոգիաների կիրառման խնդիրներից, վերհանվում են նաեւ PR խնդիրները, ընդ որում, PR տեխնոլոգիաների պատշաճ կիրառումը եւ հասարակությանն անհրաժեշտ տեղեկատվությամբ ապահովումը կհանգեցնեն նաեւ GR գործընթացների զարգացմանը։
 Ելնելով վերոնշյալ հանգամանքներից՝ կարող ենք փաստել, որ Հայաստանի Հանրապետությունում տրիպարտիստական համակարգի կայացման գործում թերացումներն օրենսդրական հենք չունեն, այլ մեծապես սոցիալ-հոգեբանական հիմնավորում ունեն (մրցակցության բացակայություն, իրավական ակտերի դրույթների իրազեկության պակաս եւ այլն) եւ ինստիտուցիոնալ թերացումներով են պայմանավորված, իսկ քաղաքական էլիտան իր հերթին բավարար կամք չի ցուցաբերում՝ ձեռնամուխ լինելու անհրաժեշտ բարեփոխումների իրականացմանը եւ սահմանադրականության ու իրավաօրինական նորմերի պահպանմանը։
 Այսպիսով, ուսումնասիրելով ՀՀ հանրային ինսիտուտների արդիականացման հեռանկարներն ու մարտահրավերները, համեմատելով եւ վերլուծելով դրանք եվրոպական փորձի շրջանակներում, եւ դատելով վերոնշյալ հանգամանքներից՝ կարող ենք փաստել, որ ՀՀ-ում ժողովրդավարական համախմբման անբաժանելի բաղադրիչ է տրիպարտիստական համակարգի կայացումը, որը ‹‹բիզնես-հասարակություն-պետություն›› եռավեկտոր փոխգործակցության ձեւ է՝ միտված պետական մարմիններում ձեռներեցության ու հասարակության շահերի ներկայացմանը եւ եվրոինտեգրման ճանապարհին կարեւորագույն գործոնի ամրապնդմանը։
  Ի վերջո, ՀՀ-ում տրիպարտիստական համակարգի արդյունավետ գործառման նկատառումներով կարեւորվում է այն հանգամանքը, որ պատասխանատվության կոլեկտիվ սուբյեկտները պետք է իրականացնեն նպատակամետ ինստիտուցիոնալացված համախմբում։
 Տրիպարտիստական համակարգը դիտարկվում է որպես ժողովրդավարական համախմբման միջոցով ազգային պետության կերտման հզոր ռեսուրս, որի ներդրումը ՀՀ-ում` հիմնված եվրոպական փորձի արժեքային բազմաչափության վրա, ըստ երեւույթին, կհանգեցնի ՀՀում հանրային ինստիտուտների կայացման եւ արդիականացման գոր346ՔԱՂԱՔԱԳԻՏՈՒԹՅՈՒՆ ծում արդյունավետության բարձրացմանն ու զարգացման նոր հնարավորությունների ստեղծմանը, ինչն էլ իր հերթին ՀՀ-ի եվրոինտեգրման այդ ճանապարհին կարեւորագույն ազդակ եւ հիմնարար արժեշահային ուղղություն կհանդիսանա ռազմավարական խնդիրների արդյունավետ հաղթահարման համատեքստում։
 ։
