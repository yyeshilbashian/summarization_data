Հողային  ռեսուրսների  արդյունավետ  օգտագործման  հիմնախնդիրն  անբաժանելի է բնապահպանական, էկոլոգիական խնդիրներից։
 Շիրակի մարզումհողապահպանման և արդյունավետ հողօգտագործման հարցերն ունեն մի շարքուղղություններ։
  Հողերի  վատթարացման  հիմնական  պատճառներն  են  հողիէրոզիան,  քարքարոտությունը,  աղտոտվածությունը,  ֆիզիկաաշխարհագրական արտածին գործոնները։
 Սրանց ուժգնությունը շատ դեպքերում կախված էմարդու  գործունեությունից,  որն  արտահայտվում  է  հողի  կառավարման  ևմշակման պրոցեսում[1]։
 Մեր նպատակն է առաջադրել ռացիոնալ բնօգտագործման  և  հողի  պահպանության  լուծումներ,  տալ  մարդու  տնտեսական  գործունեության հետևանքով գյուղատնտեսական օգտագործման համար ոչ պիտանիդարձած հողերի վերականգնման միջոցառումներ։
Հողի  էրոզիան  թերևս  նրա  վատթարացման  ամենատարածված  ու  ազդեցիկ գործոններից մեկն է [2]։
 Շիրակի մարզում մակերևույթի համեմատաբարերիտասարդությունը, փոքր կտրտվածությունը, արմատական ապարների սակավ մերկացումները, նվազ թեքությունները, բավարար բուսածածկվածությունըհանգեցրել  են  բնական  էրոզիայի  թույլ  արտահայտվածությանը[5]։
  Բացառություն են կազմում Շիրակի և Փամբակի լեռնաշղթաների լանջերը, որտեղ սելավաբեր  հեղեղատների  առկայությունը  նպաստավոր  պայմաններ  է  ստեղծումտարածական ու գծային էրոզիայի համար։
 Սակայն նկատենք, որ Անիի, Արթիկիև Ախուրյանի տարածաշրջաններում հողերի անկանոն և ուժգին օգտագործմանպայմաններում  էրոզիայի  երևույթն  ստանում  է ընդգծված  արտահայտություն։
Շիրակի  մարզում    իռիգացիոն  էրոզիան  հասնում  է  որոշակի  զարգացման  ևպատճառ դառնում հողի սննդարար շերտի աղքատացման։
 Ոչ չափավոր և ոչխելամիտ  ոռոգման  դեպքում  իռիգացիոն  էրոզիայի  հետ  մեկտեղ  հողի  մեխանիկական  կազմում  ավելանում  են  տղմային  ֆրակցիաները,  վատթարանում  էջրաթափանցությունը,  տեղի  են  ունենում  ջրում  լուծվող  աղերի  վերընթաց  ևվարընթաց տեղատարման երևույթի արագացում, հողերի կլանող կոմպլեքսումկալցիումի պակասում, կեղևակալում և ցեմենտացում։
 Այս ամենը հանգեցնումէ  հումուսի  պարունակության  պակասեցման  և  բերրիության  ցուցանիշներիանկման։
Իռիգացիոն  էրոզիայի  դեմ  պայքարելու  համար  ամենակարևորը    բույսերի  մշակման  ագրոտեխնիկական  կանոնների  պահպանումն  է։
  Նախ՝  ոռոգման ժամանակ պետք է պահպանել տրված ջրի ծախսերը՝ մակերևույթի թեքությանը համապատասխան։
 Թեք լանջերում  անհրաժեշտ է կարտոֆիլի, շաքարիճակնդեղի  և  այլ  լայնաշար  մշակաբույսերի  տակ  դրված  հողերում  բազմամյախոտաբույսերի միջոցով ստեղծել բուֆերային (չեզոք) էրոզաանվտանգ շերտեր[6]։
  Դրանք  հատկապես  նպատակահարմար  է  առանձնացնել  լանջի  ստորինմասում` դաշտի եզրային հատվածներում։
 Կարտոֆիլի ցանքից հետո անհրաժեշտ է կատարել ցորենի մշակման համար սաղր հերկ, որպեսզի հողը հասցնիամրանալ, սակայն 5-6 տարի անընդմեջ հացահատակի ցանքը հողին կարող էնորից  վնաս  տալ`  առաջացնելով  անցանկալի  պնդացում։
  Հողի  պնդացումընույնպես վատթարացմանը հանգեցնող գործոն է, որը պատճառ է դառնում հողիագրոֆիզիկական, ջրաֆիզիկական հատկությունների վատթարացման, որոնք իվերջո  անդրադառնում են  նրա  բերրիության  ցուցանիշների վրա։
 Հողի  պնդացումը կապված է մշակման ժամանակ երկար ժամկետով այն բազմամյա մշակաբույսերի  տակ  թողնելու,  մակերևույթի  վրայով  անասունների  հաճախակիտեղաշարժերի,  տեխնիկայի  օգտագործման  հետ։
  Այս  դեպքում  պայքարի  հիմնական  միջոցը  ցանքաշրջանառության  ճիշտ  իրականացումն  է  և  համապատասխան մշակաբույսերի ընտրությունը։
Ընդհանուր  առմամբ  հողերի  վատթարացման  պատճառներից  են  նաևհողերի  գերխոնավացումն  ու  աղակալումը։
  Շիրակում  այսպիսի  խնդիր  կաԱշոցքի  սարահարթի  Վարդաղբյուր-Աշոցք  ճանապարհի  երկու  կողմերում։
Գյումրի քաղաքից հարավ՝ մոտ 5000-6000 հա մակերես զբաղեցրած հողատարածություններում, գետնաջրերի մակարդակը հասնում է 2մ խորության։
 Գերխոնավացման և աղակալման առումով Շիրակի դաշտի կլիմայական պայմաններում  այս  խորությունը  վտանգավոր  չէ։
  Սակայն  այստեղ  ծագում  է  մի  այլխնդիր. Գյումրիից հարավ գետնաջրերն աղտոտված են քաղաքից հոսող ջրերիներծծման հետևանքով [4], ուստի դրանց օգտագործումը որպես հողերի խոնավացման աղբյուր՝ անթույլատրելի է։
 Վերջին տարիներին Շիրակում ծագել է նաևմեկ  այլ  խնդիր`  Առափի  և  Քեթի  համայնքների  տարածքներում  նկատվում  էհողերի չորացում, որը կարող է անապատացմանը հանգեցնել։
Շիրակի մարզում հրատապ է նաև հողերի աղտոտվածության դեմ պայքարի խնդիրը։
 Այստեղ աղտոտվածության աղբյուր են Գյումրի, Արթիկ, Մարալիկ և այլ բնակավայրերի աղբակույտերից տարածվող վտանգավոր փոշիները,կեղտաջրերը,  քաղաքների  ներսում  աղտոտվող  մակերևութային  հոսքերը  ևտարածքի բազում քարհանքերի օգտագործումը։
Հետերկրաշարժյան  վերակառուցողական  աշխատանքների  արդյունքումԳյումրու տարածքն ընդարձակվել է մոտ 20 քառ.կմ-ով, որի պատճառով ավելացել  է  քաղաքից  լվացված  զանազան  վնասակար  նյութերի  քանակությունը,բացի այդ, շինարարական թափոնների կուտակումների 16%-ը դեռևս գտնվումեն տնտեսական յուրացման համար առավել նպաստավոր հողերի վրա,որի հետևանքով վարելահողերի տարածքը 1987թ. համեմատությամբ 8%-ով կրճատվելէ [5]։
 Հետազոտությունները ցույց են տալիս, որ աղտոտման ցուցանիշներն աստիճանաբար մեծանում են, որը պայմանավորված է քաղաքի՝ աստիճանաբարվատթարացող սանիտարահիգիենիկ վիճակով։
 Մարդածին աղտոտվածությունը  մեծ  է  քաղաքից  դուրս  եկող  Գյումրիգետ,  Ղորղոբա,  Չերքեզի  ձոր  գետակներում,  հատկապես  ամռանը,  երբ  ջրերն  ամբողջությամբ  օգտագործվում  ենոռոգման նպատակով, իսկ ոռոգման ջրի որակի ազդեցությունը հողի աղտոտվածության վրա արտահայտվում է անմիջապես։
Արթիկ քաղաքի շրջակայքում հողերի և առհասարակ շրջակա միջավայրի  պահպանության  խնդիրները  սերտորեն  առնչվում  են  տուֆի  արդյունաբերության  հետ։
  Արդյունահանվող  քարազանգվածից  գոյացած  75%  թափոնիցմիայն 30%-ն  է վերամշակվել։
 Մնացած թափոնի 15%-ը թափվել է Գոմշաձոր ևՄողրովի ձորերը։
 Ոչ միայն այս ձորերում, այլև քաղաքի ամբողջ շրջակայքումբուսականությունը խիստ աղքատացել է։
 Այդպիսի մակերևույթները դարձել ենխոցելի էրոզիոն պրոցեսների համար։
Հողերի և շրջակա միջավայրի աղտոտման պատճառ են նաև Պեմզաշենի,Անիպեմզայի  և  մարզի  մնացած  քարհանքները,  որոնք,  լինելով  աղտոտմանօջախներ, շահագործման ավարտից հետո պարզապես լքվում են և մնում անօգտագործելի, նպաստում հողերի դեգրադացիայի ուժեղացմանը։
 Ներկայումս Շիրակի մարզում խախտվել են 1512հա հողատարածքներ (Շիրակի մարզպետարանի գյուղվարչության տվյալներով), որոնք էլ կարող են դառնալ պոտենցիալանապատացման  պատճառ։
  Այդպիսի  հողատարածքներ  կան  մարզի  40  համայնքներում, որոնք հատկապես մեծ մակերես են զբաղեցնում Արթիկի, Հառիճի,Բագրավանի,  Պեմզաշենի  և  Տուֆաշենի  համայնքների  սահմաններում։
  Բնապահպանական և հողապահպանական մեծ նշանակություն ունեն վերոհիշյալ ևայլ տեխնածին պատճառներով լքված հողատարածքների վերականգնումը՝ վերակուլտիվացիան և գյուղատնտեսական արտադրության ոլորտում  ընդգրկելումիջոցառումները[3]։
Բնապահպանական-հողապահպանական որոշակի խնդիրներ են առաջադրում նաև ֆիզիկաաշխարհագրական արտածին գործոնները՝ սողանքները,փլվածքները, քարացրոնները, սելավները,  հեղեղատներն ու դրանց հետ կապված հողի էրոզիան։
 Չնայած դրանք  Շիրակում թույլ են արտահայտված, այնուամենայնիվ  մշակելի  հողերի  մակերեսի 0.1%-ը,  խոտհարքերի  0.2%-ը,  այլ  հողերի 4.2%-ն ընկնում է այդ գործոնների ազդեցության տակ։
 Մարզում քարհանքների շահագործման ժամանակ պայթեցումները, Շիրակի լեռնաշղթայի հարավային  լանջերին  սելավավտանգ  տեղումների  առկայությունը  վտանգավորպայմաններ  են  ստեղծում  երկաթուղու  և  ավտոմայրուղու  համար։
  Ախուրյանգետի դարավանդային տարածքներում ուժգնորեն են արտահայտված սողանքները՝ հատկապես Սպիտակի 1988թ. երկրաշարժից հետո։
 Մարզում սողանքային երևույթներ դիտվում են նաև Աշոցքում՝ 60 հա մակերեսով։
 Արտածին ֆիզիկաաշխարհագրական  գործոնների  ազդեցությամբ  հնարավոր  օջախներ  կանԱշոցքում՝ 1864հա և Ախուրյանում՝ 620հա ընդգրկումով, որոնք տեղաբաշխվածեն  գլխավորապես  մարզի  բարձր  նիշերի  վրա։
  Սողանքները  դրսևորվում  ենՎահրամաբերդի  մոտ՝  Ախուրյանի  դարավանդների  վրա,  Չերքեզի  ձորում,Վարդբաղի  և  «Լացող  ուռենիների»  տեղամասերում։
  Հատկապես  վտանգավորեն Ջաջուռի թունելին կից գործող սողանքները, որոնք տարածվում են երկաթուղուն  և ավտոմայրուղուն  զուգահեռ։
  Այստեղ առաջացել  են  փլվածքներ, որոնք սելավների հետ մեծ վնաս են հասցնում հողի կառուցվածքին, առաջացնում են հողի վատթարացում։
Սողանքների,  փլվածքների,  սելավների  և  էրոզիայի  որոշակի  դրսևորումների  դեմ  կանխարգելիչ  միջոցառումները  կապված  են  մի  շարք  հողապաշտպան, շինարարական աշխատանքների իրականացման հետ, որոնք պահանջում են ֆինանսական ներդրումներ։
Հողերի վատթարացմանը Շիրակի մարզում մեծապես նպաստում է երկրագործության  վարման  ներկայիս  չհամակարգված  պրակտիկան։
  Չեն  պահպանվում գյուղատնտեսության մեջ պարտադիր համարվող ցանքաշրջանառության  կանոնները։
  Մարզում  հաճախ  5-6  տարի  անընդմեջ  հողը  դրվում  է  հացահատիկային  մշակաբույսերի  ցանքի  տակ։
  Ընդ  որում,  այդ  ընթացքում  չենպահպանվում  բույսերի  խնամքի,  հողի  մշակման  ագրոտեխնիկական  կանոնները՝ հողի ամենամյա վար, մոլախոտերի հեռացում, պարարտացում։
 Արդյունքում կա՛մ մեծանում է էրոզիան, կա՛մ հողը պնդանում է, դառնում մոլախոտերիհամար պարարտ դաշտ, հետևաբար  նվազում է նրա բերրիությունը։
Լինում է նաև հակառակը, երբ իրար հաջորդող մի քանի տարի շարունակդաշտն զբաղեցվում է միջշարային մշակաբույսերով, որի դեպքում խախտվում էհողի  կառուցվածքը,  մեծանում  է  իռիգացիոն  էրոզիայի  ակտիվությունը։
  Համատարած ցանք պահանջող մշակաբույսերի կանոնավոր հերթափոխությունըշարային  մշակաբույսերի  հետ,  հնարավորություն  է  ընձեռում  հողը  զերծ  պահելու  պնդացումից,  ինչպես  նաև  հողում  ապահովել  նյութափոխանակությանբնականոն ընթացքը։
 Համատարած ցանվող մշակաբույսերից հողի կառուցվածքայնությունը վերականգնող մեծ ունակությամբ են օժտված առվույտը և կորնգանը, որոնք հողը հարստացնում են նաև ազոտով։
 Սակայն հողերի զբաղվածությունը  այս  մշակաբույսերով  չարաշահելու  դեպքում դիտվում է  պնդացում։
Ցանքաշրջանառության մեջ նշված մշակաբույսերը հանդիսանում են հացահատիկային մշակաբույսերի լավագույն նախորդ, իսկ վերջիններս էլ՝ միջշարայինմշակաբույսերի։
Շիրակի մարզի հողերի պահպանության և արդյունավետ օգտագործմանընդհանուր համակարգում առանձին կարևորություն  ունի բնական կերահանդակների՝ խոտհարքների և արոտավայրերի պահպանման ու ներկա վատթարացող վիճակից դուրս բերելու խնդիրը։
 Մարզում արոտավայրերն զբաղեցնումեն զգալի տարածություն, որոնցից օգտվում են նաև հանրապետության այլ մարզերի  անասնապահները։
  Շիրակի  արոտավայրերի  մեծ  մասը դասվում է հանրապետության լավ արոտների թվին[5]։
 Այս իմաստով Շիրակի մարզի լեռնայինարոտավայրերի  և  բուսական  ռեսուրսների  պահպանումը  պետք  է  համարելազգային  հիմնահարց՝  ընդգծելով  այստեղի  արոտավայրերի  բուսականությանինքնատիպությունն ու կենսաբազմազանությունը։
Արոտավայրերի  վատթարացման  պատճառները  մի  քանիսն  են,  որոնքկապված են հիմնականում դրանց ոչ ճիշտ օգտագործման հետ։
 Կատարված հետազոտությունները ցույց են տվել, որ արոտավայրերը հիմնականում ծանրաբեռնված են։
 Միավոր մակերեսի վրա արածեցվող անասունների նորմատիվային գլխաքանակը Արագածի զանգվածում գերազանցում է 1.5-2.0 անգամ։
 Գերբեռնված արածեցման դեպքում արոտավայրերում նախ՝ անասունները լիարժեքչեն կերակրվում, ապա նրանց կճղակների տակ առաջանում են մերկացումներ,որոնք ուժգնացնում են հողալվացումը։
 Ուտվող խոտատեսակը, հասկանալի է,առաջինն  է  դառնում  խոցելի  և  տարեցտարի,  բնականոն  վերարտադրությունչունենալով,  աղքատանում  է  ու  տեղը  զիջում  չուտվող,  երբեմն  էլ  թունավորխոտատեսակներին։
  Այս  իմաստով,  առավել  տուժում են  գյուղամերձ արոտավայրերը, որտեղ անասուններն ավելի վաղ են սկսում արածել։
 Հաճախ նույնիսկխոտերի ծիլերը ոչնչացվում են, բույսերը չեն հասցնում սերմնակալել, ուստի չիապահովվում դրանց վերարտադրությունը։
 Իսկ չուտվող խոտազանգվածը, լինելով որոշ չափով անձեռնմխելի, հայտնվում է բարենպաստ պայմաններում ևդառնում իշխող տեսակ։
 Բուսատեսակների վատթարացման գործընթացը տեսանելիորեն  արտահայտվում  է  նաև  Արագածի  հատկապես  արևմտահայաց՝բնակավայրերին մոտ լանջերին տեղաբաշխված արոտավայրերում։
Արոտավայրերի  վատթարացման  պատճառը  գերբեռնվածության  հետմիասին չհամակարգված, տարերային օգտագործումն է [5]։
 Հայտնի է, որ արոտավայրերում  գարունը  ուշ  է  սկսվում  և  տևում  է  կարճ։
  Ձյան  ծածկից  հողնազատվում է ջերմացած, իսկույն սկսվում են բուսականության աճն ու զարգացումը։
 Դա զուգադիպում է ցածրադիր արոտավայրերում ամռան սկզբին, և այդժամանակ էլ սկսվում է ամառային արոտային արածեցման ժամանակաշրջանը։
Մատղաշ  բուսականությունը  հատկապես  մանր  եղջերավոր  անասուններիկճղակների տակ տրորվում է, տերևները վնասվում են, և խաթարվում է բուսականության զարգացումը։
Արոտավայրերում  իսպառ  բացակայում  է  հերթով  արածեցումը,  որովարոտներին հանգիստ կտրվեր, միաժամանակ կամրանար  բուսականությունը,կապահովվեր նրա զարգացումը, ուստի և կբարձրանար արոտավայրի արտադրողականությունը[3]։
Արոտավայրերի  արդյունավետ  օգտագործմանը  անհրաժեշտ  է  նաևխնամք՝ ջրարբիացում, պարարտացում, ինչպես նաև չուտվող խոտազանգվածիոչնչացում,  որով  էլ  լուծվում  է  խոտածածկը  լիարժեք  պիտանի  դարձնելուխնդիրը։
Արոտավայրերի  բուսական  համակեցության  վատթարացման  գործում,մեր կարծիքով, չպետք է անտեսել առաջին հայացքից աննկատելի թվացող, բայցիրականում  էական  երկու  հանգամանքներ։
  Առաջին՝  երթևեկության  նպատակով տարբեր ուղղություններով արոտավայրերը հատող հիմնական և հատկապես երկրորդական այն ճանապարհների տարեցտարի աճը, որոնք հետագայումդառնում են ակոսներ, հեղեղների ու սելավային երևույթների առաջացման ուղիներ, ի վերջո էրոզիայի նախապայման լինելով հանդերձ՝ պատճառ են դառնումհողալվացումների։
 Երկրորդ կարևոր հանգամանքն այն է, որ ամառային արածեցումների  ժամանակ,  հատկապես  վարձակալման  տրված  տեղամասերում խփվում են վրաններ, ընդ որում, դրանց տեղերն էլ հաճախ են փոխվում։
 Վրանների  և անասունների գիշերելու տեղերը փոխելուց հետո բուսական համակեցությունն  արագ  վատթարանում  է։
  Ուտվող,  հյութեղ,  համեղ  շյուղախոտերըարագ փոխվում են ցողունավոր, կոշտ տարախոտերով, որոնք ունեն լավ դիմադրողականություն  բացասական պայմանների փոփոխության հանդեպ։
Արոտավայրերից արդյունավետ օգտվելու համար պետք է բարձրացնելդրանց  արտադրողականությունը,  որը  պայմանավորված  է  նախ  խոտազանգվածի ավելացումով, ապա այդ համակեցության տեսական բարելավմամբ, այսինքն՝ ուտվող զանգվածի տեսակարար կշռի մեծացմամբ։
 Անհրաժեշտ է արոտավայրերը  սեփականատիրական  իմաստով  խիստ  որոշակիացնել  և  օրենսդրորեն պահանջել դրանց պահպանման ու բարելավման իրականացումը։
Եզրահանգում. Այսպիսով, Շիրակի մարզի հողերը համարվում են որակապես բարձր հատկանիշներով օժտված և տնտեսության մեջ կարևոր դեր ունեցող բնական ռեսուրս։
 Սակայն մարդու ոչ ճիշտ տնտեսական գործունեությանհետևանքով  այդ  հողերի  զգալի  մասն  այսօր  կա՛մ  գտնվում  է  խիստ  վատթարվիճակում,  կա՛մ  էլ  շատ  արագ դուրս  է  գալիս տնտեսական  գործածությունից։
Այս  հոդվածում  առաջարկվում  են  հողապահպանական  և  հողօգտագործմանորոշակի  միջոցառումներ,  որոնք  կարելի  է  և  ցանկալի  է  կիրառել  ներկայիստնտեսվարման պայմաններում։
Այստեղ հողը` որպես բնական ռեսուրս, պետք է օգտագործվի իր հնարավորություններին համապատասխան, իսկ նրա պաշտպանումն ու պահպանումը`  որպես  շրջակա  միջավայրի  մի  համալիր  մաս,  ցանկացած  զարգացմանծրագրում  պետք է ունենա իր տեղը։
 Հողերի պահպանության և հողաբարելավման խնդիրները Շիրակում իրականացնելու համար անհրաժեշտ է իրականացնել  գիտականորեն  հիմնավորված  համալիր  ծրագիր,  կազմակերպել  հողերիմոնիթորինգ՝ ըստ վերընթաց գոտիների, ինչպես նաև բարձրացնել բնակչությանիրազեկությունը հողապահպանման ու հողօգտագործման վերաբերյալ։
is great in Shirak region։
 The main reason of the worsening and the improvement ofԳ ր ա կ ա ն ո ւ թ յ ո ւ ն 1.  Ամիրջանյան  Ժ.  Ա.  -  Հայաստանի  հողերի  դեգրադացման  հարցի  շուրջ,  ՀՀԱգրոքիմիայի  և  հողագիտության  գիտահետազոտական  ինստիտուտ,  զեկ.թեզիսներ, Երևան, 1998, էջ 3-5։
2.  Գաբրիելյան Հ. Կ., Միրիմանյան Խ. Պ., Հողի էրոզիան և պայքարը նրա դեմ,Երևան, 1974, 172 էջ։
3.  Խոյեցյան  Ա.,  Հակոբյան  Ք.,  Շիրակի  մարզի  հողերը  և  նրանց  ռացիոնալօգտագործման ուղիները, Հանր. գիտ. նստ. նվիրված երկրաշարժի տասնամյա տարելիցին, Գյումրի, 1999, էջ 262-264։
4.  Մարտիրոսյան  Լ.,  Ավետիսյան  Գ.,  Շիրակի  մարզի  բաց  ջրավազաններիգեոէկոլոգիական վիճակը, Աշխարհագրություն -99, Երևան, 2000, 140 էջ։
5.  Մարտիրոսյան Լ.Մ., Պողոսյան Դ.Ա., Նահապետյան Ա.Գ.,Վալեսյան Լ.Հ., Շիրակի մարզի գյուղատնտեսության աշխարհագրություն, Երևան, 2000, 140 էջ։
Տեղեկություններ հեղինակի մասին Ավետիսյան Գայանե Ռուլեսի - աշխարհագրական գիտ. թեկնածու, ասիստենտ, Գյումրու Մ. Նալբանդյանի անվան պետական մանկավարժական ինստիտուտ,  E-mail։
