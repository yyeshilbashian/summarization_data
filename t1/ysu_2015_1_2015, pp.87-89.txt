ՖԵՐՄԵՆՏՆԵՐԻ ԿԵՆՍԱԲԱՆԱԿԱՆ ՆՇԱՆԱԿՈՒԹՅՈՒՆԸԳՈՐԾՆԱԿԱՆ ԲԺՇԿՈՒԹՅԱՆ ՄԵՋԲնագիտության  մեջ  հաջողությունները  վերջին  տասնամյակներում  կապված  ենկենսաբանական  գործընթացների  ֆիզիկական  և  քիմիական  հիմունքների  պարզաբանման  հետ։
  Առանց  ֆերմենտների  անհնար  կլիներ  օրգանիզմների  կյանքը։
  Ժամանակակից  պատկերացումների  համաձայն  կենդանի  բջիջը  մի  փոքրիկ  լաբորատորիաէ, որտեղ տեղի են ունենում բազմազան նյութերի սինթեզն ու քայքայումը։
 Քիմիականայդ «ֆաբրիկաներում» ամբողջ աշխատանքը կատարվում է մարմնի ջերմաստիճանիպայմաններում, իսկ այնտեղ աշխատող «մեքենաները», որոնք մասնակցում  են էներգիայի  առաջացմանը  և  վերափոխմանը,  ֆերմենտներն  են։
  Դրանք  օժտված  են  կենսաբանական մի շարք առանձնահատկություններով և այդ շնորհիվ դարձել են կյանքիհիմքը։
 Չնչին քանակով ֆերմենտների ներկայությամբ համապատասխան ռեակցիայիարագությունը կարող է զգալիորեն մեծանալ։
 Օրինակ, որպեսզի ջրածնի պերօքսիդըքայքայվի  ջրի  և  մոլեկուլային  թթվածնի,  որպես  կատալիզատոր  կիրառվում  է  երկաթը։
  Սակայն  նույն  ռեակցիայում  երկաթը  համապատասխան  ֆերմենտով`  կատալազայով  փոխարինելիս  դրա արագությունը  մեծանում  է  ավելի  քան  20  մլն  անգամ։
  Այլկերպ  ասած,  եթե  առաջին  դեպքում  նյութի  քայքայումը  կարող  էր  կատարվել  երկուվայրկյանի ընթացքում, ապա ֆերմենտի առկայությամբ մեկ միլիոներորդական վայրկյանն էլ բավական է դրա լրիվ քայքայման համար։
 Չլիներ քիմիական ռեակցիաներիարագությունը, չէին լինի կենսական բարդ երևույթները և ինքը` կյանքը։
Ֆերմենտները  բարձր  մոլեկուլային  սպիտակուցային  նյութեր  են  և,  ի  տարբերություն  անօրգանական  կատալիզատորների,  հատկապես  ինտեսիվ  գործում  են  չափավոր  ջերմաստիճանի  պայմաններում։
  Բարձր  ջերմաստիճանի  պայմաններում  ֆերմենտների մեջ մտնող սպիտակուցը մակարդվում է, և դրանք զրկվում են իրենց կենսաբանական  հատկություններից։
  Սակայն  կան  նաև  ջերմադիմացկուն  ֆերմենտներ,օրինակ` մկանների միոզինը, որի մասնակցությամբ իրագործվում է կծկման պրոցեսը,կարող է դիմանալ մինչև 100  0C տաքացման։
 Զրոյից ցածր ջերմաստիճանում գրեթեբոլոր ֆերմենտների ազդեցությունը դադարում է, բայց դրանք չեն քայքայվում։
Ֆերմենտները  սովորաբար  անգույն  են,  սակայն  լինում  են  նաև  դեղին,  կանաչ,գորշ  և  կարմիր  գույների։
  Մեծ  մասամբ  դրանք  լուծվում  են  ջրային  կամ  աղայինլուծույթներում։
 Հետաքրքիր է այն փաստը, որ էվոլյուցիայի ընթացքում ֆերմենտներիհետ  միայն  կենդանի  բջջում  ստեղծվել  են  նաև  հակաֆերմենտներ,  որոնք  համապատասխան  պայմաններում  արգելակում  են  տվյալ  ֆերմենտի  ազդեցությունը  ևպահպանում  սեփական  օրգանի  քայքայումը։
  Դրանց  կատալիտիկ  ակտիվությանուսումնասիրությունը հնարավոր է միայն դրանց անջատման և մաքրման դեպքում։
Ֆերմենտների  մասին  գիտության  տվյալները  լայն  կիրառություն  են  գտել  գործնական  բժշկության  մեջ։
  Դա  վերաբերում  է  նախ  և  առաջ  այն  հիվանդություններին,որոնց  պատճառը  այս  կամ  այն  ֆերմենտի  անբավարար  ազդեցությունն  է։
  Հատկապես  երիտասարդ  տղամարդկանց  մոտ  հանդիպում  է  ֆաբրիի  հիվանդությունը։
  Այդհիվանդության  դեպքում  ախտահարվում  են  նյարդային  համակարգը,  երիկամները  ևսիրտը։
 Պարզվել է, որ այդ հիվանդների մոտ խանգարված է արյան էրիթրոցիտներիթաղանթի նորմալ կառուցվածքն ապահովող ֆերմենտային համակարգի գործունեությունը։
  Այդ  դեպքում  հյուսվածքներում  դիտվում  է  ճարպերի  կուտակում,  որը  սերտորեն  կապված  է  հատուկ  ֆերմենտի`  ցերամի  դեռ  հեքսոզիդազայի  գործունեությանհետ։
 Հիվանդների մոտ նշված ֆերմենտի ակտիվությունը նորմայի համեմատ մեկ տոկոսից  չի  անցնում։
  Մահը  վրա  է  հասնում  երիկամներում  ցերամիդեռհեքսոզիդի  կուտակման պատճառով։
 Դա բջջաթաղանթի հետ կապված ժառանգաբար փոխանցվողհիվանդություն է՝ պայմանավորված համապատասխան գենի փոխանցմամբ։
Նյարդային  համակարգի  մի  ուրիշ  հիվանդություն,  որը  կոչվում  է  Լեշ-Նիհանիանվանումով,  կապված  է  բջջում  քիմիական  այլ  միացության`  պուրինի  փոխանակության  հետ։
  Հիվանդության  դեպքում  նշված  նյութի  փոխանակությանը  մասնակցողֆերմենտը  գործնականորեն  բացակայում  է։
  Որոշ  հիվանդություններ  առնչվում  ենօրգանիզմում  ծծմբի  միացությունների  փոխանակության  խանգարումների  հետ։
  Այսպես  օրինակ,  սուլֆիտօքսիդազա  ֆերմենտի  ակտիվության  ճնշման  դեպքում  դիտվում են մտավոր տկարություն և ախտահարման այլ նշաններ։
 Այդ հիվանդների մեզիմեջ  սուլֆատների  պարունակությունը  զգալիորեն  նվազում  է։
  Ծծումբ  պարունակողմիացությունների  փոխանակության  լուրջ  խանգարումները  հանգեցնում  են  վաղաժամ  մահվան։
  Մտավոր  տկարության  հետ  կապված  մի  շարք  հիվանդություններերևան են գալիս ածխաջրատների փոխանակության մեջ տեղ գտած արատների հետևանքով։
 Այդ հիվանդությունների շարքին է դասվում Մորկիո-Ուլրիխտի հիվանդությունը, որը նույնպես ուղեկցվում է տկարամտությամբ։
 Այդ հիվանդության պատճառըածխաջրատներից  մեկի  մուկոպոլիսախարիդների  փոխանակության  խանգարումն  է։
Ամինաթթուների փոխանակության հետ կապված մի այլ հիվանդություն, որն ստացելէ ալբինիզմ անունը, առաջ է բերում մազերի ու մաշկի գունաթափում։
 Դա հետևանք էմազերը  ներկող  նյութի`  մելանինի  բացակայության։
  Այդ  հիվանդության  դեպքումթիրոզին  և  դիօքսիֆենիլալանին  ամինաթթուների  հետագա  փոխարկմանը  մասնակցող  ֆերմենտի  ակտիվությունը  իջնում  է։
  Առողջ  մարդկանց  օրգանիզմում  հետագափոխարկմամբ առաջանում է մելանին, իսկ ալբինոսների մոտ այն չի գոյանում։
Ալբինիզմը  ժառանգական  հիվանդություն  է։
  Մի  այլ  ամինաթթվի`  ցիստինի  փոխանակության խանգարման հետ է կապված ցիստինոլ հիվանդությունը։
 Այդ հիվանդությունը նույնպես ժառանգական է, բայց հազվադեպ է հանդիպում։
 Ախտահարմանժամանակ  դժվար  լուծելի  ցիստինը,  հետագա  փոխարկման  չենթարկվելով,  կուտակվում է հյուսվածքներում և օրգաններում։
 Սուր ցիստինուլի դեպքում երեխաները մահանում են 2-3 տարեկան հասակում։
 Նշված հիվանդությամբ տառապող երեխաներիմոտ նկատվում են ծանր ոսկրախտին բնորոշ նշաններ։
Այժմ  անդրադառնանք  մի  քանի  հիվանդությունների,  որոնք  ի  հայտ  են  գալիսլյարդում նյութափոխանակության խանգարումների հետևանքով։
 Այդ հիվանդություններից մեկը կոչվում է ֆրուկտոզուրիա, որի դեպքում ֆրուկտոզան վատ է յուրացվումօրգանիզմի  կողմից  և  դուրս  է  գալիս  մեզի  հետ։
  Ֆրուկտոզուրիայի  սուր  ձևերի  դեպքում  օրգանիզմի  զարգացումը  կանգ  է  առնում,  և  երևան  է  գալիս  մտավոր  տկարություն։
  Լյարդում  նյութափոխանակության  մի  այլ  խանգարում  կապված  է  գլիկոգենիսինթեզի  և  քայքայման  հետ։
  Գոյություն  ունի  մի  հիվանդություն,  որի  դեպքումգլիկոգենը  նորմայից  ավելի  է  կուտակվում  լյարդում։
  Դրա  հետևանքով  հյուսվածքըմեծանում է, շաքարի պարունակությունն արյան մեջ իջնում է, և երեխայի աճը կանգ էառնում։
 Դա նրա հետևանքով է, որ, չնայած գլյուկոզան կուտակվում է լյարդի բջիջներում, սակայն գլյուկոգենը չի քայքայվում համապատասխան ֆերմենտի անբավարարգործունեության  հետևանքով։
  Այդ  հիվանդությունը,  որը  կոչվում  է  Գիրկեի  անունով,բնորոշվում  է  նաև  նրանով,  որ  արյան  մեջ  նկատվում  է  խոլեստերինի  և  ճարպերիքանակի զգալի բարձրացում։
 Ճարպի քայքայման ինտենսիվացման հետևանքով մեզիմեջ  աճում  է  ացետոնի  քանակը։
  Հիվանդներին  բուժում  են՝  տալով  ոչ  մեծ  քանակիածխաջրատներ,  ինչը  նպաստում  է  արյան  մեջ  գլյուկոզայի  անհրաժեշտ  մակարդակիպահպանմանը։
  Այժմ  որոշ  հիվանդությունների  ախտորոշման  համար  կարևոր  տեղ  էտրվում արյան ֆերմենտային կազմի  ուսումնասիրությանը։
 Արյան շիճուկում հայտնիեն ավելի քան 50 տարբեր ֆերմենտներ (ֆոսֆատազա, ամիլազա և այլն), որոնց քանակությունն  առողջ  օրգանիզմում  համեմատաբար  կայուն  է։
  Ամիլազայի  ակտիվության  որոշումն  արյան  շիճուկում  ախտորոշիչ  նպատակներով  օգտագործում  ենենթաստամոքսային գեղձի հիվանդությունների դեպքում։
Ֆերմենտային  ախտորոշիչ  մեթոդների  զգալի  արժեքը  գործնական  բժշկությանմեջ կասկած չի հարուցում։
 Համոզված կարելի է ասել, որ մենք կանգնած ենք կենսաքիմիայի կարևոր հեռանկարային բնագավառներից մեկի` կլինիկական էնզիմաբանության ակունքների մոտ, և ժամանակի ընթացքում կհայտնաբերվեն նոր ֆերմենտայինկատալիտիկ մեխանիզմներ, որոնք կօգնեն ժամանակին և ճիշտ ախտորոշել ու բուժելմի շարք հիվանդություններ, որոնց պատճառներն առայժմ մնում են չպարզաբանված։
ԳրականությունՄերի ԱսատրյանՖԵՐՄԵՆՏՆԵՐԻ ԿԵՆՍԱԲԱՆԱԿԱՆ ՆՇԱՆԱԿՈՒԹՅՈՒՆԸԳՈՐԾՆԱԿԱՆ ԲԺՇԿՈՒԹՅԱՆ ՄԵՋԲանալի բառեր` ֆերմենտներ, սպիտակուցներ, հիվանդություն, բժշկություն։
