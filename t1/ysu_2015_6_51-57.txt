ԳԼԽԱՀԱՐԿԸ ՕՍՄԱՆՅԱՆ ԿԱՅՍՐՈՒԹՅՈՒՆՈՒՄ (XVI-XIX ԴԴ.) 
Օսմանյան կայսրությունը, լինելով իր ժամանակի հզորագույն տերություններից մեկը, գերռազմական մի կրոնապետություն էր, որի համար պատմության ամբողջ ընթացքում խնդիր է եղել իր ներսում ապրող բազմաթիվ ժողովուրդների հնազանդեցումն ու 
տարածքային ամբողջականության պահպանումը։
 Բնակչության իսլամացումն ու թուրքացումը  եղել  է  կայսրության  քաղաքականության  կարևորագույն  ուղղությունը։
  Բռնի 
ձուլման քաղաքականությունն իրագործվում էր ինչպես ֆիզիկական բռնությունների ու 
հալածանքների,  ջարդերի  և  զանգվածային  կոտորածների  միջոցով,  այնպես  էլ  տնտեսական  և  բարոյական  ճնշումների,  ծանրագույն  սոցիալական  պայմաններ  ստեղծելու 
ճանապարհով,  ինչի  արդյունքում  բնակչությունը,  հայտնվելով  անտանելի  զրկանքներ 
կրելու և իսլամ ընդունելու միջոցով դրանցից ազատվելու երկընտրանքի առջև, հաճախ 
ընտրում  էր  վերջին  տարբերակը։
  Օսմանյան  պետության  կողմից  իրականացվող  ձուլման քաղաքականությունը բերեց նրան, որ կարճ ժամանակ անց կայսրության տարածքում բնիկների թիվն սկսեց նվազել, իսկ իրենց՝ զավթիչների քանակը՝ աճել։
Երկար  ժամանակ  Օսմանյան  պետության  եկամտի  հիմնական  աղբյուրը  կազմում 
էին անընդմեջ պատերազմները, որոնցից ստացված կողոպուտով և ավարով էր ապրում 
բնակչության  մեծ  մասը։
  Բացի  այդ,  մշտական  եկամուտն  ապահովում  էին  օսմանյան 
հպատակներից գանձվող, օրըստօրե ավելի մեծ չափերի հասնող հարկերն ու տուրքերը։
Օսմանյան  հպատակ  բնակչության  վճարած  հարկերը  բաժանվում  էին  2  խմբի՝ 
օրինական  (որոնք  հիմնվում  էին  մուսուլմանական  շարիաթի  վրա)  և  սովորութային։
Առաջին խմբի մեջ մտնում էին հետևյալ հարկերը. աշար կամ ուշր (տասանորդ), խարաջ,  ջիզյե։
  Սովորութային  հարկերի  թիվը  շատ  է  եղել  և  ոչ  կայուն։
  Միաժամանակ 
եղել են հատուկ հարկեր, որոնք գանձվել են բացառապես ոչ մուսուլմաններից։
 Դրանցից սոցիալական տեսանկյունից ամենածանրը գլխահարկն էր՝ ջիզյեն։
 Վերջինիս վիճակված էր գրեթե մինչև կայսրության մայրամուտը մնալ ոչ մուսուլման հպատակների հարստահարման, ճնշումների, բազմապիսի անօրենությունների և կամայականությունների հնարավորություն ընձեռող տնտեսական կարևորագույն հենքը։
Այսպիսով,  Օսմանյան  կայսրությունում  ոչ  մուսուլմաններից  գանձվող  հիմնական 
և ամենածանր հարկը գլխահարկն էր, որ հայ պատմագրության մեջ հանդիպում ենք 
«խարաջ»,  իսկ  օսմանաթուրքական  վավերագրերում՝  «ջիզյե»  տերմինով։
  Այս  հարկը 
միշտ  եղել  է  օսմանյան  գանձարանի  եկամտի  կարևորագույն  աղբյուրներից  մեկը։
Թուրքերի մոտ ջիզյեն խոշոր հաշվով ընկալվում է որպես զաքաթին (մուսուլմանական 
տասանորդին)  համարժեք  և  զինվորական  ծառայության  փոխարեն  վճարվող  հարկ, 
իսկ խարաջը՝ մուսուլմաններից գանձվող «հողի հարկին» համարժեք։
Ջիզյեն  իսլամական  պետություններում  այլադավաններից  գանձվող  շնչահարկ  է, 
որ  իրավագետների  կողմից  դիտվում  է  որպես  փրկագին՝  նվաճումների  ժամանակ 
նրանց  կյանքը  խնայելու,  պաշտպանության  և  ունեցվածքի  անձեռնմխելիության  դիմաց1։
  Ջիզյեի  պատմությունը  ծագում  է  այն  ժամանակից,  երբ  Մուհամեդ  մարգարեն 
պայմանավորվում է Նաջրանի քրիստոնյաների հետ  հարկի չափի մասին, որը նրանք 
պարտավորվում էին վճարել մուսուլմանական պետությանը՝ իրենց պաշտպանության 
դիմաց։
 Այս պայմանավորվածության համաձայն՝ Սաֆար ամսին նրանք պետք է վճարեին 2000, իսկ Ռաջաբ ամսին՝ 1000 ձեռք հագուստով։
 Յուրաքանչյուր ձեռք հագուստը գնահատվում էր մոտավորապես 40 դիրհեմ։
 Խալիֆ Օմարի կառավարման ժամանակ իսլամական պետության տարածքը նշանակալիորեն մեծացավ, և նրա մեջ մտան 
ոչ  մուսուլման  շատ  ազգեր։
  Հարկային  քաղաքականությունը  որոշ  փոփոխություններ 
կրեց։
  Ջիզյեն  վերցվում  էր  միայն  չափահասներից`  ազատության  մեջ  գտնվող  առողջ 
գիտակից  տղամարդկանցից։
  Հիվանդները,  երեխաները,  կանայք,  ստրուկները,  ծերերն ազատված էին այս հարկից, քանի որ, շարիաթի համաձայն, ջիզյե պետք է վճարեն միայն նրանք, ովքեր սկզբունքորեն ի վիճակի են  և կարող են կռվել մուսուլմանների դեմ։
 Հոգևորականների և վանականների կողմից վճարվող հարկերի մասին իսլամական  մազհաբներում  կան  տարբեր  դիրքորոշումներ։
  Որոշ  մազհաբներ  դա  թույլ 
են տալիս, իսկ որոշները՝ ոչ։
 Ջիզյեի չափը կախված է նաև մարդկանց նյութական վիճակից1։
  Ունևորների  շարքին  էին  դասվում  հարուստ  դրամափոխները,  կտորեղենի 
առևտրականները,  բժիշկները,  խոշոր  կալվածատերերը,  իսկ  փոքր  ունեցվածքի  տեր 
էին համարվում դերձակները, ներկարարները և այլ արհեստավորներ2։
 Ջիզյե վճարելով` ոչ մուսուլմաններին հնարավորություն էր տրվում ապրելու մուսուլմանական պետության  հովանավորության  և  պաշտպանության  ներքո,  ինչպես  նաև  երաշխավորվում  էր  իրենց  ավանդական  կրոնները  դավանելու  ազատությունը։
  Եթե  ոչ  մուսուլմանն ընդունում էր իսլամ, ազատվում էր ջիզյեից։
Ջիզյեի  սահմանված  չափերը  միայն  Օսմանյան  կայսրությունում  սկսեցին  ապրել 
իրենց շարունակական աճը։
 Նորամուծությունն այն էր, որ հարկատուների ցուցակում 
ներառվեցին նաև այն կանայք, ովքեր, որպես ժառանգություն, հող էին ստացել։
Օսմանյան  կայսրությունում  հողի,  բնակչության  ու  հարկերի  հաշվառումը  տեղի 
էր ունենում 30 տարին մեկ անգամ, հաճախ` վարչական միավորների փոփոխության 
կամ  նոր  սուլթանի  գահ  բարձրանալու  կապակցությամբ3։
  Հիմնականում  ամեն  նոր 
սուլթանի  գահ  բարձրանալուց  հետո  ջիզյեի  չափը  զգալիորեն  ավելացվում  էր4։
  Այն 
գանձվում  էր  Օսմանյան  պետության  ոչ  մուսուլման  բոլոր  չափահաս  տղամարդկանցից։
  Հետաքրքիր  է  նշել  Արևմտյան  Հայաստանին  վերաբերող  մի  կարևոր  հիշատակում, թե պատանին երբ էր համարվում չափահաս. թելով չափում էին պատանու վիզը 
և կրկնակի երկարությամբ թելի ծայրերը ատամներով բռնել տալով՝ փորձում էին այդ 
թելի օղակն անցկացնել նրա գլխով։
 Եթե թելը չէր անցնում, պատանին համարվում էր 
չափահաս ու հարկատու5։
 Խարաջ կամ գլխահարկ վճարող հասարակությունը, կախված  մարդու  տնտեսական  կարգավիճակից  ու  վճարունակությունից,  բաժանվում  էր 
երեք մակարդակի` ալա, էվսաթ և էդնա։
 Ամեն մի վերին կատեգորիան տալիս էր ստորինի կրկնապատիկը, իսկ ամենավերինը՝ ամենաստորինի քառապատիկը6։
Մարդագլուխ  սահմանված  հարկի  այս  տեսակը  պետության  նյութական  դրության  և  փոխարժեքի  փոփոխությունների  պատճառով  չէր  կարող  մնալ  հաստատուն։
Ֆիկհի գրքերում  թեպետ ջիզյեն ալայի համար 48, էվսաթի համար 24  և էդնայի համար 12 դիրհեմ արծաթ էր նախատեսված, կամ համապատասխանաբար 4, 2 և 1 ոս3  Փափազյան  Ա.,  Թուրքական  վավերագրերը  Հայաստանի  և  հայերի  մասին  (16-19-րդ  դարեր),  Երևան, 
1999, էջ 81։
5 «Հայ ժողովրդի պատմություն», Երևան, ՀՍՍՀ ԳԱ հրատ., 1972, էջ 73։
6  Ավդալբեկյան  Թ.,  Գլխահարկը  Թուրքիայում  XVII-XVIII  դարերում  հայ  պատմագրության  տվյալներով, 
«ՊԲՀ», 1959, էջ 126։
կե դինար, սակայն այս բաժանումը ձևական բնույթ ուներ, քանի որ իրականում այդ 
սկզբունքը չէր կիրառվում1։
 Եթե 1500-ական թթ. սկզբին ջիզյեն 25-28 աքչե էր, ապա 
1595-1604 թթ.` 140 աքչե։
 1585 թ. Մուրադ III-ը բյուջեի դեֆիցիտը ծածկելու համար 
ավելացրել է կայսրության ոչ մուսուլման հպատակների գլխավոր հարկը2։
Մուրադ  III-ից  առաջ  ջիզյեն  ալայի  համար  30,  էվսաթի  համար  20  և  էդնայի  համար 10 աքչե էր սահմանված։
 Մուրադ III-ի կառավարման օրոք (1574-1595) պետության  եկամուտն  ավելացնելու  նպատակով  կատարված  բարեփոխումների  շրջանակներում հարկ դրվեց խմիչքի վրա։
 Թուրքական աղբյուրներից մեկում կարդում ենք, թե 
իբր  ռայան,  խմիչքի  համար  դրված  հարկից  գանգատվելով,  պահանջեց  այն  հանել  և 
գումարել ջիզյեին, այդ հիմքով էլ կառավարությունը, ջիզյեի չափը մեծացնելով, հասցրեց համապատասխանաբար 45, 30 և 15 աքչեի3։
 Ֆրանսիացի ուսումնասիրողներից 
Էբասկի  Էլիասը,  ուղղակիորեն  նշելով  հարկի  բարձրացման  պատճառները,  այս  առիթով տալիս է դիպուկ ձևակերպում. «Եթե պետությունը դրամի կարիք ունենար, ապա 
հարկի այս տեսակը (ջիզյեն) կրկնապատկվում էր»4։
Մուրադ IV-ին ներկայացված կարևոր մի լաիհայում երևում է, որ մինչև 1582 թ. 
ջիզյե  գանձվում  էր  40-50  աքչե,  մինչդեռ  Մուրադ  IV-ի  սուլթանության  տարիներին 
(1612-1640) ջիզյեն բարձրացավ՝ հասնելով մարդագլուխ 240 աքչեի5։
Օսմանյան հարկային համակարգում գոյություն են ունեցել ֆեոդալական ռենտայի բոլոր երեք ձևերը՝ պարհակային, բնատուրքային ու դրամական։
 Բոլորից շատ տարածված է եղել բնավճարը6։
 Սակայն ջիզյեն գրեթե միշտ վճարվել է դրամական եղանակով7։
 Ոչ մուսուլմաններից հավաքվող այս հարկից ստացված գումարը կազմում էր 
կայսրության պետական բյուջեի մեծագույն մասը և այս իմաստով այն հարկային հիերարխիայում  «օրինական»  հարկերից  ամենակարևորն  էր։
  1488-1489  թթ.  ամբողջ 
Օսմանյան  կայսրությունից  հավաքված  ջիզյե  գլխահարկի  եկամուտը  1528  թ.  հասնում է կայսրության ընդհանուր եկամտի 8 %-ին8։
Ջիզյեի գանձման երկու եղանակ կար՝ հավաքական, այսինքն` մարդկանց մի ամբողջ  խմբի  համար  սահմանված  մեկ  ընդհանուր  հարկաչափ,  որ  գանձվում  էր  միանվագ կերպով, և անհատական, որ որոշվում էր ըստ մարդու ունեցվածքի9։
 Միանվագ 
գանձման մեթոդը մի կողմից կառավարությանը ստաբիլ եկամուտ էր երաշխավորում, 
մյուս  կողմից  տվյալ  համայնքը  համալրած  նոր  անդամներին  թույլ  էր  տալիս  խույս 
տալ ջիզյեի վճարումից։
 Հարկահավաքման այս ձևի կիրառման արդյունքում հաճախ 
ստեղծվում էր այն զավեշտալի իրավիճակը, երբ գյուղացիները, պատասխանատվություն կրելով ողջ համայնքի համար, պարտավորվում էին վճարել ինչպես արդեն մահացածների  համար,  այնպես  էլ  այդտեղից  գաղթածների  փոխարեն։
  Այս  իրավիճակը 
ճանապարհ  էր  հարթում  զանգվածային  անկարգությունների  համար  և  երբեմն  էլ 
հանգեցնում ամբողջ գյուղի անհնազանդությանը։
 Մի քանի տարին մեկ անգամ տեղի 
էր  ունենում  ջիզյեի  հարկատու  բոլոր  չափահաս  ոչ  մուսուլմանների  հաշվառում,  որի 
ընթացքում ցուցակներից հանվում էին մահացածների և տվյալ տարածքից գաղթածների  անունները։
  Իսկ  փախստականների  ջիզյեն  կառավարությունը  աշխատում  էր 
ամեն գնով հավաքել հատուկ հարկահավաքների միջոցով։
 Ստեղծվում էր մի իրավի3 «Հայ ժողովրդի պատմություն», էջ 286։
4 Նույն տեղում, էջ 286։
6 Փափազյան Ա., Թուրքական վավերագրերը…, էջ 95։
8 Նույն տեղում, էջ 105։
ճակ, երբ կայսրության տարբեր շրջաններում, հատկապես` Բալկաններում, տեղի էին 
ունենում  զանգվածային  հավատափոխության  դեպքեր.  մարդիկ  զանգվածաբար  ընդունում էին իսլամ՝ գլխահարկից ազատվելու համար1։
 Կարևոր է մեջբերել Ն. Սևինչի 
գրքից մի հատված. «Մուսուլման և քրիստոնյա բոլոր գյուղացիները եկամտի և մթերքի՝  օրենքով  պահանջվող  մասը՝  որպես  մի  տեսակ  եկամտահարկ,  վճարում  էին  պետությանը։
  Սակայն  քրիստոնյաներից  ավելի  շատ  հարկ  էր  գանձվում,  քանի  որ  շարիաթի  սկզբունքներին  ամբողջովին  համապատասխանող  այս  իրավիճակը  հողերի 
թուրքացման քաղաքականության վրա դրական ազդեցություն էր ունենում»2։
XVI-XVII  դդ.  հանգամանքների  բերումով  ավելի  ու  ավելի  ակնհայտ  են  դառնում 
օսմանյան  հասարակության  սոցիալական  հիմքը  կազմող  և  նրա  պետականության 
անկյունաքարը  հանդիսացող  թիմարային  ռազմաավատական  համակարգի  քայքայման  նշանները։
  Նոր  աշխարհից  (Ամերիկայից)  իսպանա-ամերիկյան  ոսկու  հոսքի  հետևանքով տեղի էր ունենում գների հարաճուն աճ, որն իր հետ բերեց թուրքական արծաթյա  դրամի  արժեզրկում  ու  բարձր  մակարդակի  սղաճ։
  Օսմանյան  կառավարությունը 1584 թ. ստիպված էր դեվալվացնել իր ոսկյա և արծաթյա դրամը։
 Իսպանիայի 
դեսպանը  Ֆիլիպ  II  թագավորին  գրում  է.  «Կայսրությունն  այնքան  աղքատ  է  և  հյուծված, որ այժմ շրջանառության մեջ գտնվող միակ դրամը ասպերսներն են, որոնք ամբողջապես  հատված  են  երկաթից»։
  Գործազրկությունը  մարդկանց  մղում  էր  կեղծ 
դրամ  հատելու  և  դիմելու  զանազան  ֆինանսական  անօրինականությունների։
  Դրությունն այնքան սրվեց, որ պետությունն ինքը սկսեց կեղծել դրամները3։
Գանձարանը լցնելու համար անընդհատ ավելացվում էին հարկերն ու տուրքերը։
Սուլթան  Իբրահիմին  (1640-1648)  ներկայացրած  իր  ուղերձում  Կոչի  բեյը  գրել  է. 
«Ավարիզ  է  կոչվում  այն  հարկը,  որը  գանձվում  է  յուրաքանչյուր  մահմեդական  տնից 
(ընդգծումը մերն է – Ա. Ս.) 300 աքչե գումարով։
 Իսկ «խարաջ» է կոչվում այն հարկը, 
որ  գանձվում  է  անհավատներից,  մարդագլուխ  285  աքչեի  գումարով»։
  Կոչի  բեյն  իր 
ուղերձում առաջարկում է սուլթանին հրաման արձակել, որ հարկահավաքները ավարիզ ու խարաջ գանձելու ընթացքում մատյանում նշվածից ավելի չվերցնեն4։
Ջիզյեի  դրույքների  տատանումները  վայրից  վայր  չափազանց  մեծ  են  եղել։
  Դա 
երևում  է  հայկական  աղբյուրներում.  XVII  դարին  վերաբերող  գրություններում  տեսնում ենք, որ սուլթան Սուլեյմանի կառավարման օրոք՝ XVII դ. վերջին, Վան քաղաքից 
գանձվող  խարաջի  դրույքը  տատանվել  է  3-4  ոսկուց  մինչև  1  ոսկի5։
  Կարևոր  է  նկատել, որ մինչ այդ կիրառված «աքչեի» և «ոսկու» հետ երևան է գալիս «քուրուշը»։
 Քուրուշի պատմությունն սկսվում է 1678 թ., երբ եվրոպական դրամներին փոխարինելու 
համար Սուլեյման Կանունիի օրոք այն դրվում է շրջանառության մեջ։
 Այսպիսով, քուրուշն  առաջ  անցավ  օսմանյան  դրամական  մյուս  միավորներից  և  ավելի  թանկ  գնահատվեց։
 Այսպես, Վանում գլխահարկ կազմել է 10 քուրուշ կամ 400 փարա (1 քուրուշ 
= 40 փարա), իսկ Կարսում` 16 փարա, այսինքն՝ 25 անգամ ավելի քիչ6։
Ամփոփելով ուսումնասիրվող ժամանակահատվածը՝ ստացվում է հետևյալ պատկերը.  1690-1691  թթ.  տարբերական  գլխահարկի  դրույքներն  են՝  էդնա՝  2,5  քուրուշ, 
էվսատ՝ 5 քուրուշ, ալա` 10 քուրուշ։
 XVIII դ. երկրորդ կեսին տարբերական գլխահարկի դրույքներն աճում են. էդնա՝ 4 քուրուշ, էվսատ՝ 8 քուրուշ, ալա՝ 16 քուրուշ։
3 Բայբուրդյան Վ., Օսմանյան կայսրության պատմություն, Երևան, 2011, էջ 308։
4 Փափազյան Ա, Թուրքական վավերագրերը…, էջ 93։
5 Ավդալբեկյան Թ., էջ 184։
6 Նույն տեղում, էջ 177։
Ջիզյեի անվան տակ բնակչությունից գանձվել են նաև տարբեր անվանումներով 
լրացուցիչ հարկեր։
 Հայկական աղբյուրներում ապօրինի գանձվող գլխահարկերը կոչվել են «ավելադիր գլխահարկ», «ավելորդ գլխահարկ», «ավելի խարաջմ», «խարաջի 
կոտոր»  ու  «հարամ  խարաջ»։
  Ավելադիր  գլխահարկը  համեմատաբար  ավելի  փոքր 
գումար էր կազմում։
Չնայած բնակչության բաժանումն ըստ ունեցվածքի մեծ մասամբ ձևական էր, այնուհանդերձ  կանուննամեներում  կան  փաստեր,  երբ  առանձին  վայրերում  հաճախ 
նկատի  է  առնվել  գյուղացու  սոցիալական  պայմանները  կամ  հողի  մատչելիության 
հարցը։
 Օրինակ, Բիթլիսի վիլայեթի կանուննամեներում նշվում է, որ Խոյթ, Ումուր ու 
Կեվաշ  նահիեներում,  որոնք  խիստ  անմատչելի  և  քարքարոտ  են,  հողամշակությունը 
շատ  քիչ  է,  ու  ռայաթների  մեծ  մասն  աղքատ  է,  յուրաքանչյուր  անձին  35  աքչե  ջիզյե 
նշանակվեց։
 Մյուս նահիեներում ջիզյեն 55 աքչե էր։
 Իսկ սովորաբար գլխահարկի հավաքման  ընթացքում  պաշտոնյաները  գործադրել  են  կոպիտ  կամայականություններ, 
նույնիսկ  պատերազմների  ընթացքում  պետության  կողմից  ապօրինի  գլխահարկ  է 
գանձվել  տարին  2  անգամ։
  Նրանք,  ովքեր  ի  վիճակի  չեն  եղել  վճարելու  գլխահարկը, 
ենթարկվել են մարմնական ծանր պատժի։
 Կամայականությունները տարածվում էին 
ոչ  միայն  սոսկ  հարկաչափի  ոլորտում,  այլև  անտեսելով  տղաների  տարիքը՝  հարկում 
էին նրանց շատ վաղ հասակից։
 XVIII դ. տարեգիրներից Հակոբ Տիվրիկեցին գրում է. 
«... և հինգ տարեկան տղայոցմէ լման խարաճ կառնէր և մարդ չէր կարէր հետը զրուցել»1։
 1830 թ. սուլթան Մահմուդ II-ը փորձեց կարգավորել համակարգը՝ հրամայելով 
հավաքել  միայն  օրինական  հարկերը։
  Սակայն  դրա  հետ  մեկտեղ  մի  շարք  անօրինական հարկեր օրինականացվեցին2, ուստի հարկատուների սոցիալական վիճակը շոշափելի փոփոխություն չկրեց։
Ջիզյեից խոսելիս պետք է նշել նաև մի հարկի մասին, որը կիրառվում էր Բալկաններում  դեռևս  նախաօսմանյան  ժամանակաշրջանում։
  Խոսքն  իսփենչի  մասին  է,  որը 
25 աքչե էր և մշտապես վճարվում էր դրամով։
 Այն շարունակվեց հավաքվել նաև այն 
ժամանակ,  երբ  բալկանյան  այդ  տարածքները  գրավվեցին  Օսմանյան  պետության 
կողմից։
 1540 թ. հարկի այս տեսակն  օսմանցիները մտցրին  նաև Արևմտյան Հայաստանի հարկային համակարգում և սկսեցին  հավաքվել ջիզյեի հետ միասին։
 Իսփենչն 
իրականում  կալվածատեր  ավատատիրոջ  օգտին  գանձվող  գլխահարկն  էր,  և  այն 
վերցվել  է  համատարած  բոլոր  ոչ  մուսուլման  բնակիչներից՝  հիմնականում  25  աքչեի 
սահմաններում3։
 Ջիզյեի պես սրանից էլ ազատվում էին իսլամ ընդունելու դեպքում։
Ըստ  Հանաֆիական  մազհաբի,  որն  Օսմանյան  կայսրությունում  պաշտոնական 
կարգավիճակ ուներ, ջիզյեի էին ենթակա «գրչի մարդիկ», այսինքն` հուդայականները 
և  քրիստոնյաները։
  Իսկ  ահա  ինչպես  հարկաչափի,  այնպես  էլ  հոգևորականների 
հարկման վերաբերյալ թե՛ օրենքները և թե՛ պրակտիկան Օսմանյան կայսրությունում 
ոչ միայն միանշանակ չեն, այլև միևնույն հարցի վերաբերյալ հոդվածներում տեսնում 
ենք հակասություններ։
 Օրինակ, մի տեղ կարդում ենք. «Քրիստոնյա մի անձնավորություն,  եթե  քահանա  դառնա  ու  աշխատի  իր  ժողովրդի  օգտին,  իսփենչ  ու  խարաջ  չի 
վճարելու։
  Նրա  ռայաթ  որդիներն  ու  ճորտացումից  ազատվածները  ռայայի  նման 
հարկ  են  վճարելու»։
  Մեկ  այլ  կանուննամեում  հանդիպում  ենք.  «Դավթարում  ռայաթ 
արձանագրված  ոչ  մուսուլմանը,  եթե  հետագայում  քահանա  դառնա,  շարունակելու  է 
վճարել  իսփենչի  և  խարաջի  հարկերը։
  Եթե  տվյալ  կրոնավորը,  նյութական  նեղ  պայմանների  մեջ  գտնվելով,  դժվարանա  խարաջի  ու  իսպենչի  հարկերը  վճարել,  ապա 
1 Փափազյան Ա, Թուրքական վավերագրերը…, էջ 94։
3 Փափազյան Ա., Թուրքական վավերագրերը…, էջ 95։
նրանից  ոչ  մի  բան  չի  վերցվում»1։
  Քրիստոնյայի  համար  ջիզյեից  ազատվելու  միակ 
ուղին ակտիվ զինվորական ծառայությունը կարող էր լինել2։
 Ջիզյեից ազատված էին 
նաև պետական ծառայության մեջ գտնվող ընտանիքները։
Ջիզյեն ոչ այնքան ծանր էր առաջին երկու մակարդակների՝ ալայի և էվսաթի համար, որքան երրորդ՝ աղքատների համար։
 Պատահում էր, որ ինչպես քրիստոնեական, 
այնպես  էլ  հրեական  համայնքի  ունևոր,  հարուստ  անդամները  ստեղծում  էին  բարեգործական  վակֆեր՝  իրենց  համայնքի  չունևոր  անդամներին  ջիզյե  վճարելիս  օգնելու 
համար։
 Որոշ ոչ մուսուլմաններ հարկը վճարելուց խուսափելու ուղիներ էին որոնում։
Տարածված եղանակներից մեկն այն էր, երբ մարդիկ ճանապարհ էին որոնում՝ եվրոպական հյուպատոսների մոտ ծառայության անցնելու համար, քանի որ նման աշխատանք ունենալու դեպքում նրանց ազատում էին հարկից3։
1855 թ. մայիսի 7-ին կայսերական նոր հրովարտակով վերացվեց ոչ մուսուլմանների  համար  վաղուց  ի  վեր  նշանակված  «խարաջը»  և  սահմանվեց  մուսուլմանների 
հետ  հավասար  զինվորական  ծառայության  իրավունքը4։
  Ավելին,  այն  դարձավ  պարտադիր։
 Միաժամանակ քրիստոնյաներն իրավունք ունեին գնելու իրենց ազատությունը՝  վճարելով  սահմանված  գումարը  և  ազատվելով  զինվորական  ծառայությունից։
Մեկ  տարի  անց  դրա  համար  պաշտոնապես  հաստատվեց  մի  հարկատեսակ՝  bedel-i 
askeriye,  որ  փոխարինում  էր  զինվորական  ծառայությանը5։
  Փաստորեն,  գլխահարկը 
փոխարինվեց ոչ մուսուլմաններին զինվորական ծառայությունից ազատելու հարկով։
Այսպիսով, քրիստոնյաները առաջվա նման լրիվ մեկուսացված  էին զինվորական ծառայությունից,  դեռ  ավելին`  ծառայությունից  ազատվելու  համար  նշանակված  զինվորական հարկն ավելի ծանր էր, քան գլխահարկը (գերազանցում էր 10 անգամ)6։
 Հրովարտակը մեծ դժգոհություն առաջացրեց Թուրքիայի քրիստոնյա հպատակների շըրջանում։
 Խիստ դժգոհ էին նաև մուսուլմանները. «Քրիստոնայները դժգոհ էին նրա համար, որ, զինվորագրվելով թուրքական բանակին, իրենց զենքը ուղղելու էին քրիստոնյա  պետությունների  և  հատկապես  Ռուսաստանի  դեմ,  որի  հետ  կապում  էին  իրենց 
ազատագրման  հույսերը,  իսկ  մոլեռանդ  մահմեդականները  վախենում  էին  կորցնել 
իրենց  գերիշխող  դիրքը  կայսրությունում»։
  Երկուստեք  դժգոհություններն  ստիպեցին 
կայսրությանը քրիստոնյաներից զորք հավաքագրելու խնդիրը հետաձգել անորոշ ժամանակով7։
  Այս  վիճակը  ձգվեց  մինչև  1909  թ.,  երբ  օսմանյան  պառլամենտը  վերացրեց  հարկը  և  զինվորական  ծառայությունը  պարտադիր  դարձրեց  բոլոր  տղամարդկանց  համար՝  անկախ  կրոնական  պատկանելությունից8։
  Սրանով  էլ  ավարտվում  է 
Օսմանյան Թուրքիայում ոչ մուսուլմաններից գանձվող գլխահարկի պատմությունը։
Ինչպես  բոլոր  մյուս  բնագավառներում,  այնպես  էլ  հարկային  համակարգում  Օսմանյան  պետությունն  իր  կողմից  բռնազավթված  տարածքների  տեղաբնիկների  դեմ 
վարել է խիստ խտրական քաղաքականություն։
 Հարկային դաժան քաղաքականության 
շնորհիվ Օսմանյան  Թուրքիան լուծում էր միանգամից մի քանի հիմնախնդիրներ.  թուլացնում էր իր համար անցանկալի ոչ մուսուլմանների ուժն ու ազդեցությունը, նվազեց1 Փափազյան Ա., Թուրքական վավերագրերը…, էջ 82։
4  Փափազյան  Ա.,  Ոչ  թուրք  ազգերի  իրավազուրկ  վիճակը  Օսմանյան  կայսրությունում  և  թանզիմաթը, 
«Արևելագիտության հարցեր», պ. 1-2, Երևան, 1983, էջ 74։
6 Փափազյան Ա., Ոչ թուրք ազգերի իրավազուրկ վիճակը…, էջ 74։
7 Նույն տեղում։
նելով նրանց քանակը՝ փոխում էր կայսրության բնակչության ժողովրդագրական պատկերը հօգուտ մուսուլման թուրքերի, հարստացնում էր պետական գանձարանը։
Անի Սարուխանյան 
ԳԼԽԱՀԱՐԿԸ ՕՍՄԱՆՅԱՆ ԿԱՅՍՐՈՒԹՅՈՒՆՈՒՄ (XVI-XIX ԴԴ.) 
Բանալի բառեր՝ գլխահարկ (ջիզյե), Օսմանյան կայսրություն, հարկային համակարգ, 
ոչ մուսուլմաններ, բռնի ձուլման քաղաքականություն, ալա, էվսաթ, էդնա,  
հարստահարման միջոց, զինվորական ծառայություն 
։
