«ԵԼԻՑ» ԳՐՔԻ ՀԱՅԵՐԵՆ ԹԱՐԳՄԱՆՈՒԹՅԱՆ ԼԵԶՎԱԿԱՆ  
ՈՐՈՇ ԱՌԱՆՁՆԱՀԱՏԿՈՒԹՅՈՒՆՆԵՐ 
Քրիստոնյաների  նվիրական  ու  սրբազան  գրքի՝  Աստվածաշնչի  գրքերը  շնորհվել 
են  մարդկությանը  շուրջ  1500  տարիների  ընթացքում`  Սուրբ  հոգու  ներշնչանքով  և 
նրա իսկ կողմից ընտրված շուրջ 40 մատենագիր մարգարեների, ավետարանիչների և 
առաքյալների  ձեռամբ։
  Հայտնությունը  մատենագրվել  է  Աստծո  հրամանով`  ստուգիվ 
և անսխալաբար սերնդեսերունդ փոխանցելու նպատակով, որպեսզի «բոլոր մարդիկ 
փրկվեն և հասնեն ճշմարտության գիտությանը», և որ «կատարյալ լինի Աստծո մարդը և պատրաստ` բոլոր բարի գործերի համար»։
Աստվածաշունչը Աստծո և մարդկության փոխհարաբերության իսկական վկայարանն  է։
  Այստեղ  Աստված  բացահայտում  է  իրեն,  միջամտում  մարդկանց  կյանքին, 
ուխտ  կնքում  նրանց  հետ։
  Սրբազան  պատմություններում  արձանագրվում  է  նաև 
մարդու  և  ժողովրդի  ընթացքը`  «կյանքն  ու  մահը,  բարին  ու  չարը»  ազատ  կամքով 
ընտրելու  փրկչական  խորհրդի  լույսի  ներքո։
  Աստվածաշունչը  դավանանքի,  աստվածաբանության,  եկեղեցու  ընդհանրական,  հավատացյալների  առանձնական  աստվածապաշտության  աղբյուրն  է։
  Այս  մատյանը  մարդկության  բազմադարյան  գրականության  և  մշակութային  ժառանգության  գլուխգործոցն  է,  համաշխարհային  քաղաքակրթության ընթացքն ուղենշած և առավել ներգործուն ազդեցություն ունեցած գիրքը։
«Աստվածաշունչ»-ը, իբրև հատուկ անուն, բնորոշ է միայն հայերենին և փոխառված է Նոր կտակարանից,  որտեղ Պողոս առաքյալն  այն օգտագործել է  որպես  ածական.  «Աստծո  շնչով  գրված  ամեն  գիրք»։
  Քրիստոնյա  մյուս  եկեղեցիներում  գործածվող  Biblia  բառը  փոխառված  է  հունարենից։
  Կազմված  լինելով  75  տարաբնույթ  ու 
ավարտուն  գրքերից,  գրված  տարբեր  լեզուներով  (եբրայերեն,  հունարեն,  մասամբ` 
արամեերեն), տարբեր քաղաքակրթություններում ու ժամանակաշրջաններում, այդուհանդերձ, աստվածաշնչական գրքերը կուռ ու ամբողջական միասնություն են և ներդաշնակորեն լրացնում են միմյանց։
Սուրբ Գիրքը բաժանվում է երկու անքակտելի մասերի` Հին և Նոր կտակարանների։
Այն գրքերը, որոնք մարգարեանում ու նախապատրաստում են Հիսուս Քրիստոսի ընդունելությունը, կոչվում են Հին կտակարան։
 Իսկ այն գրքերը, որոնք խոստացյալ Փրկչի կյանքի ու նրա վարդապետության մասին են, մտնում են Նոր կտակարանի կազմի մեջ։
Սուրբ  Գրքի  բաժանումը  երկու  կտակարանների  սկզբնավորվել  է  քրիստոնեության տարածման նախնական շրջանում։
 «Ուխտ» եզրը, ինչպես նաև «Հին» և «Նոր» 
ածականները  փոխառված  են  Սուրբ  գրքից  և  արձագանքն  են  այն  ուխտերի,  որոնք 
Աստված  նախ  կնքեց  Սինա  լեռան  վրա  Մովսեսի  միջոցով  Իսրայելի  ժողովրդի  հետ, 
ապա և Քրիստոսը` մարդկության հետ. «Այս է Նոր Ուխտի իմ արյունը, որ կթափվի 
շատերի համար»։
Հին կտակարանն իր մեջ ընդգրկում է 39 գիրք, Նոր կտակարանը` 271։
1 Տե՛ս «Քրիստոնյա Հայաստան» հանրագիտարան, Երևան, 2002, էջ 104։
Աստվածաշնչի առաջին հինգ գրքերը` Ծննդոց, Ելից, Ղեւտացոց, Թուոց և Բ. Օրինաց, կոչվում են Հնգամատյան և ծանոթ են նաև Թորա (օրենք) անունով։
 Բովանդակում են արարչագործությունից մինչև իսրայելացիների մուտքը Քանան։
Եգիպտոսից  իսրայելացիների  ելքը  առաջնորդող  մեծագույն  մարգարե  Մովսեսի 
գրած առաջին 5 գրքերը Հին կտակարանի մնացյալ գրքերի հիմքն են և Նոր կտակարանի  պատմության  խարիսխը,  քանզի  բացահայտում  են  փրկագործության  աստվածային ծրագիրը։
Աբրահամի  ժառանգները  Եգիպտոսում  ապաստան  գտնելուց  և  բազմամարդ 
դառնալուց  հետո  ստրկացվում  են  փարավոնի  կողմից  (ինչպես  որ  այդ  մասին  Աստված հայտնել էր Աբրահամին)։
 Տերը Մովսեսի միջոցով ազատագրում է իր ժողովրդին, 
Սինա լեռան վրա ուխտ կնքում ու հայտնում իր պատվիրաններն ու օրենքները։
 Աստված պատվիրում է խորան կառուցել իր համար, որպեսզի ինքը նրա մեջ լինի։
Արտակ  արքեպս.  Մանուկյանի  բնորոշմամբ՝  «Երեք  գլխաւոր  բաժիններ  ունի` 
Եգիպտոսից  հեռանալու  պատճառներն  ու  պատրաստութիւնը,  ելքը  Եգիպտոսից 
մինչեւ Սինայի անապատը և օրէնքի տըւչութիւնը»1։
Գ.  Դարբինյանի  կարծիքով՝  ««Ելից»  գիրքը  երկրորդն  է  Հնգամատյանի  կազմում 
և  երբեմն  բնութագրվում  է  որպես  «Հին  կտակարանի  Ավետարան»։
  Բանն  այն  է,  որ 
սա Ավետարանի նմանությամբ ազդարարում է հիմնական «բարի լուրը», այն է` Աստված  իր  շնորհառատ  մասնակցությունն  է  բերում  մի  խումբ  մարդկանց  կյանքին,  որպեսզի նրանց ազատագրի ու նրանցից սուրբ ժողովուրդ կազմի»2։
Սույն  գրքի  մտայնության  մեջ  թափանցել  կարողանալու  համար  մենք  պետք  է 
հիշենք, թե Իսրայելի համար ինչ էր նշանակում ելքը Եգիպտոսից. 
1)   Եգիպտոսից  մեկնումը  շարունակում  է  մնալ  իբրև  բացառիկ  մի  իրադարձություն  ժամանակահատված  Իսրայելի  պատմության  մեջ։
  Իրականում  սա  այն 
իրադարձությունն  է,  որի  շնորհիվ  ստեղծվեց  Իսրայելը,  որի  հետ  նա  կապեց 
իր ողջ կյանքը, որի վրա հենված են նրա մի շարք հաստատություններ, արարողություններ ու հավատալիքներ, որի հետ կապված են նրա մեծագույն ազգային հույսերը։
 Մենք նկատում ենք, որ  մեկնումը Եգիպտոսից այն իրադարձությունն  է,  որը  շարժման  մեջ  է  դրել  աստվածաբանական  ու  պատմական 
մտածողությունը Իսրայելում։
 Այս ժամանակաշրջանը Իսրայելի պատանեկության հատվածն էր, որի համար հոգ է տանում Աստված` հակառակ նրա առաջին ընդվզումներին։
2)  Մեկնումը ոչ միայն Իսրայելի ծնունդն էր, այլև Աստծո հետ հանդիպման երանելի ժամանակը։
3)   «Ելք» գիրքը ճանապարհով ընթացող ժողովրդի գիրք է և ոչ թե ավարտված 
գիրք։
  Եվ  քանի  որ  նա  Աստծո  Փրկչական  միջամտության  վկայությունն  է 
մարդկության պատմության մեջ, ուստի և մարդկային հոգին սնուցում է վերջնական ազատության հույսով։
Աստվածաշունչը,  այդ  թվում  և  «Ելից»  գիրքը,  հայ  թարգմանական  գրականության  մեջ  առանձնանում  է  հարուստ  և  ճոխ  բառապաշարով  ու  լեզվական  մի  շարք 
առանձնահատկություններով։
  Մասնակի  ուսումնասիրության  ենթարկելով  «Ելից» 
գիրքը  (մինչև  Ե  գլուխը)`  նկատում  ենք  լեզվական  որոշ  առանձնահատկություններ։
Նախ անդրադառնանք հոլովական համակարգին։
1 Արտակ արքեպս. Մանուկեան, Աստուածաշունչ մատեանը, Թեհրան, 1995, էջ 81։
2 Դարբինյան Գ., Ներածություն Հին կտակարանի, Ս. Էջմիածին, 2000, էջ 42։
Քննելով  «Ելից»  գրքի  հոլովական  համակարգը`  նկատում  ենք,  որ  այստեղ  լայն 
կիրառություն ունեն զարտուղի կամ անկանոն համարված հոլովման ենթարկվող բառերը, օրինակ` 
Եւ եկին առ Հռագուէլ հայրն իւրեանց1։
Եւ նոքա ասեն. Այր մի եգիպտացի փրկեաց յեղբարց իւրոց յորդւոյն Իսրայելի (էջ 48)։
…զի հարկանէր զոմն Եբրայեցի յեղբարց իւրոց յորդւոյն Իսրայելի (48)։
Եւ ասէ քոյրն նորա զդուստրն փարաւոնի (47)։
Գնաց աղջիկն եւ կոչեաց զմայր մանկանն (47)։
Ո պարզ հոլովումն ամենահաճախադեպն է այս գրքում կիրառված, օրինակ` 
…Եւ  հանեալ  զնոսա  յերկրէն  յայնմանէ,  եւ  տանել  զնոսա  յերկիրն  բարի  եւ 
յընդարձակ 
յերկիր,  որ  բղխէ  զկաթն  եւ  զմեղր,  յերկիրն  Քանանացւոց  եւ  Քետացւոց  եւ 
Ամորհացւոց եւ Փերեզացւոց եւ Գերգեսացւոց եւ Յեբուսացւոց (51)։
Ըստ հաջորդականության` հաջորդ ամենահաճախադեպ հոլովումը այս գրքում ա 
ներդրական հոլովումն է, օրինակ` 
Ահա ազգ որդւոցն Իսրայելի մեծ է զաւրութեամբ… (44)։
Եւ յաղթահարէին Եգիպտացիքն զորդիսն Իսրայելի բռնութեամբ (44)։
«Ելից»  գրքի  բառապաշարի  խոնարհման  համակարգում  գերակշիռ  թիվ  է  կազմում  սահմանական  եղանակի  անցյալ  կատարյալ  ժամանակաձևի  կիրառությունը, 
օրինակ`  
Եւ որդիքն Իսրայելի աճեցին եւ յոռացան (43)։
Վախճանեցան Յովսէփ եւ ամենայն եղբարք նորա… (43)։
Նկատվում է նաև հրամայական եղանակի ապառնի (հորդորական հրամայական) 
ժամանակաձևի հաճախակի կիրառություն, օրինակ` 
… Թէ արու իցէ, սպանջիք և զնա, եւ թէ էգ` ապրեցուցանիջիք (45)։
Զամենայն  արու,  որ  ծնանիցի  Եբրայեցւոց,  ի  գետ  ընկեսջիք,  եւ  զամենայն  էգ` 
ապրեցուցանիջիք (էջ 46)։
Բերված  երկու  օրինակներում  էլ  նկատում  ենք  մի  կարևոր  առանձնահատկություն`  ապրեցուցանիջիք  ձևը  կազմված  է  ներկայի  հիմքից,  և  ի  թույլ  բաղադրիչով։
Հորդորական հրամայականի կազմության այս ձևը սովորական չէ գրաբարում (հորդորական հրամայականը կազմվում էր անցյալ կատարյալի հիմքից)։
Գերակշռում է անցյալ դերբայի դիմավոր իմաստներով կիրառությունը, օրինակ` 
  Եւ իջեալ (իջավ) դուստրն փարաւոնի լուանալ ի գետն (47)։
  Եւ տեսեալ (տեսավ) տապանակն ի խաղի անդ (48)։
Բաղադրյալ ժամանակաձևերի (օրինակ՝ վաղակատար-հարակատար անցյալ) կիրառության ևս հանդիպում ենք, բայց ոչ հաճախակի, օրինակ` 
Եւ տեսանէր, զի մորենին վառեալ էր հրով (50)։
 Աստվածաշունչը  թարգմանվել  է  աշխարհի  գրեթե  բոլոր  լեզուներով։
  Աստվածաշնչի  թարգմանությունը  հոգևոր,  պատմաշակութային  նշանակալից  իրադարձություն  էր  ժողովուրդների  կյանքում  և  որպես  թարգմանություն՝  արվեստի  գլուխգոր1  Գիրք  «Ելից»,  Երևան,  1997,  էջ  49,  այս  և  հետագա  օրինակները  կբերվեն  այս  գրքից,  ուստի 
այսուհետ կնշվեն միայն էջերը։
ծոց,  ձևավորել  է  նրանցից  շատերի  գրական  լեզուն,  իսկ  որոշ  դեպքերում  էլ`  պայմանավորել գրերի գյուտը և դպրությունը։
Քրիստոնեությունը որպես պետական կրոն հռչակելը (301 թ.), շուրջ մեկ դար անց 
գրերի  գյուտը  և  Ս.  Գրքի  հայերեն  թարգմանությունը  ամենախոշոր  ու  բախտորոշ 
իրադարձություններն էին Հայաստանում։
 Ըստ 5-րդ դ. պատմիչներ Կորյունի, Մովսես 
Խորենացու և Ղազար Փարպեցու` հայերեն թարգմանությունն ունեցել է երկու որոշակի  հանգրվան.  առաջինը  կատարվել  է  անմիջապես  գրերի  գյուտից  հետո  (405-406 
թթ.)՝ մի քանի տարիների ընթացքում։
Ֆրանսիացի հայագետ Լա Կրոզը Աստվածաշնչի հայերեն թարգմանությունը համարել է «Թագուհի թարգմանութեանց»։
 Հին  կտակարանը  բազմիցս  մարգարեացել  է  հեթանոսներին`  «լույսը»  տեսնելու, 
իսկ Փրկիչը հատուկ մարգարեացել է այդ մասին. «Այս Ավետարանը պիտի քարոզվի 
ամբողջ աշխարհում» (Մատթ. 24։
14)։
Նվարդ Ալավերդյան 
«ԵԼԻՑ» ԳՐՔԻ ՀԱՅԵՐԵՆ ԹԱՐԳՄԱՆՈՒԹՅԱՆ ԼԵԶՎԱԿԱՆ ՈՐՈՇ 
ԱՌԱՆՁՆԱՀԱՏԿՈՒԹՅՈՒՆՆԵՐ 
Բանալի բառեր՝ Աստվածաշունչ, «Ելից» գրքի հայերեն թարգմանություն, հոլովում, խոնարհում 
։
