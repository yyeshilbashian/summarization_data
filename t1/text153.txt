Պատերազմների, հակամարտությունների, տարբեր կարգի ընդհարումների, բախումների պատմության ուսումնասիրումը միշտ էլ 576ՊԱՏՄՈՒԹՅՈՒՆ հանդիսացել եւ այսօր էլ թերեւս հանդիսանում է կարեւոր թեմա բոլոր կարգի ուսումնասիրողների համար, քանզի պատերազմները, հակամարտությունները, բախումները, ցավոք, միշտ էլ ուղեկցել եւ այսօր էլ ուղեկցում են մարդկային հասարակությանը, պատճառում հսկայական նյութական եւ մարդկային կորուստներ, ավերածություններ, դրանով խանգարում նրա նորմալ զարգացմանը, խաթարում բնությունից նրան տված արարչագործական առաքելության իրագործմանը։
  Ուստի, պատահական չէր, որ այդ խնդիրների, հակամարտությունների, պատերազմների եւ դրանց լուծմանն ուղղված հետազոտությունները, ուսումնասիրությունները, հակամարտությունները քաղաքական ճանապարհով լուծելու հարցերը եղել եւ այսօր էլ համարվում են կարեւոր ոլորտ, կարեւոր խնդիր շատ ու շատ ուսումնասիրողների համար, քանզի առանց դրանց պատմության գիտական ուսումնասիրման, հնարավոր չէ տեսնել, թե, որոնք են այն միջոցները, հնարքները, որոնք անհրաժեշտ են կիրառել՝ լուծելու համար մարդկության առջեւ ծառացած այդ բարդ խնդիրը եւ ամեն ինչ անել փոխհամաձայնության եւ խաղաղություն հաստատելու համար։
 Ուստի, պատահական չէ, որ քննարկվող թեմայի վերաբերյալ եղած գիտական գրականությունը, ուսումնասիրությունները անչափ շատ են, որը հասկանալի եւ օրինաչափ է, քանզի այդ երեւույթի հետ ինչպես ասացինք մարդկությունը գրեթե ամեն օր առնչվում եւ բախվում է։
 Իսկ այդ ուսումնասիրություններում քննարկվում եւ վերլուծվում են այնպիսի հարցեր, ինչպիսիք են՝ պատերազմների, հակամարտությունների, բախումների առաջացման օբյեկտիվ եւ սուբյեկտիվ պատճառները, դրանց կարգավորման, լուծման մեխանիզմները, խաղաղության հաստատման ուղիները, հնարավորություններն ու միջոցները։
 Քննարկվող թեմայի վերաբերյալ եղած հիմնարար աշխատություններում շարքում հատկապես կարեւոր է այնպիսի ուսումնասիրություն, ինչպիսին խմբագիրներներ՝ Սանդրա Չելդելինի, Դանիել Դրաքմանի եւ Լարիսա Ֆասթի «Կոնֆլիկտ» [1] ծավալուն աշխատանքն է, որտեղ հեղինակները վերլուծել են այնպիսի հարցեր, ինչպիսին են՝ հակամարտությունների տեսակները, հակամարտությունների վրա ազդող տարբեր կարգի, բնույթի գործոնները, դրանց դրսեւորման ձեւերը, լուծման ուղիներն ու հնարավորությունները։
 577ՊԱՏՄՈՒԹՅՈՒՆ Աշխատանքի կարեւորագույն արժանիքներից մեկն այն է, որ հեղինակները չեն բավարարվել,սոսկ, հակամարտությունների թիվը, պատմությունը, պատճառները եւ այլ գործոնները ներկայացնելով, այլ նաեւ փորձել են տալ դրանց լուծման հնարավորությունները՝ սկսած բանակցություններից մինչեւ տարբեր կարգի միջնորդությունները եւ այլ կարգի ջանքերը, որոնք ունեն մեկ նպատակ՝ հասնել խաղաղության, փոխհամաձայնության, որոնք, ցավոք, դեռ շատ են ներկա աշխարհում։
 Հետաքրքիր է նաեւ «Կոնֆլիկտաբանություն, գենդեր եւ խաղաղարարություն» աշխատությունը, [2] որը հրատարակվել է Միավորված ազգերի կանանց զարգացման հիմնադրամի կողմից։
 Աշխատանքում քննարկվել եւ բարձրացվել են այնպիսի հարցեր, ինչպիսիք են՝ կոնֆլիկտի հիմնական հայեցակարգերը սոցիոլոգիայի եւ հոգեբանության մեջ, կոնֆլիկտի տիպաբանությունը, նրա տեսակների առանձնահատկությունները, կառուցվածքը, դինամիկան, հասարակության գենդերային մշակույթը, հայրիշխանությունը որպես արդի հասարակության գերիշխող մոդել, հաշտեցման հայեցակարգի հիմնական ռազմավարություն, կանանց հասարակական խաղաղաշինության հիմնական բաղադրիչները եւ այլն։
 Նույն հարցերին այլ դիրքերից է մոտենում հայտնի քաղաքագետ Ֆրենսիս Ֆուկույաման, որը 1989թ. «Национальный интерес» ամսագրում հրապարակել է «Конец истории» հոդվածը, իսկ հետո նրանում առաջ քաշած գաղափարների, հարցադրումների հիման վրա հրատարակել է էլ ավելի ծավալուն, այսօր արդեն համաշխարհային հանրությանը վաղուց հայտնի «Конец истории и последний человек» աշխատությունը։
  [3] Նրանում նա ներկայացնում է հատկապես 20-րդ դարի պատերազմի եւ խաղաղության հարցերը, տարբեր համակարգերի, գաղափարախոսությունների միմյանց դեմ մղվող անզիջում պայքարը, անհամար պատերազմները եւ այլն։
 Սակայն հեղինակի գլխավոր խնդիրը հանգում է մեկ հիմնական նպատակի՝ ցույց տալ, որ Սառը պատերազմի ավարտից, Բեռլինի պատի, սոցիալիստական համակարգի փլուզումից հետո աշխարհում տեղի ունեցան ուժերի վերաբաշխման, փոփոխության այնպիսի շարժ, որ աշխարհը երբեք չէր տեսել։
  Ասելով դա, նա այն գաղափարն է անցկացնում կամ փայփայում, որ մարդկությունը դրանով մուտք է գործել մի նոր դարաշրջան՝ խաղաղության եւ կայունության դարաշրջան։
 578ՊԱՏՄՈՒԹՅՈՒՆ Սակայն պատմական հետագա դեպքերը զարգացումները ցույց տվեցին, որ նման եզրահանգումը, սպասումները այնքան էլ իրականանալի չէ, քանի որ ուժերի հավասարակշռության փոփոխությունից հետո սկսվեց հակամարտությունների մի նոր շրջան, որոնց վերլուծություններին էլ նվիրված է ամերիկյան հայտնի աշխարհաքաղաքագետ Սեմյուել Հանթինգթոնի 1993 թ. հրատարակած «Քաղաքակրթությունների բախումը» հետազոտությունը, որտեղ էլ նա այն միտքն է առաջ քաշում, որ այժմ էլ մարդկությունը հայտնվել է քաղաքակրթությունների բախման խնդրի հետ, որը բավական մեծ վտանգ է մարդկության նորմալ եւ խաղաղ զարգացման համար։
  [4,с.33-46], [5,12-19 էջեր] Բավական է նշել,-գրում է Հանթինգթոնը,-1990-ական թթ. աշխարհի մի շարք երկրներում արդեն տեղի էին ունենում տասնյակ հակամարտություններ, տարբեր մասշտաբի պատերազներ, բախումներ։
 Օրինակ 1989թ. աշխարհի 32 շրջաններում կար 36 հակամարտություն, 1995թ. աշխարհի 25 երկրներում՝ 30 զինված հակամարտություն, 1999թ.՝ 27 հակամարտություն եւ այլն։
  [6, с.187] Այդ միտումը, ցավոք, այսօր էլ դեռ շարունակվում է, որքան էլ միջազգային կազմակերպությունների կողմից՝ ՄԱԿ-ից մինչեւ այլ կազմակերպություններ, ջանքեր են թափում դրանք կարգավորելու, քաղաքական ճանապարհով լուծելու համար։
 Ասենք նաեւ, որ նման հարցերին նվիրված ուսումնասիրություններ բավականին շատ են նաեւ հայ գիտական շրջանակներում, որը հասկանալի է, քանի որ հայ ժողովուրդը եւս դարերի ընթացքում բախվել է եւ, ցավոք, այսօր էլ դեռ բախվում է անցյալից մնացած եւ չլուծված, իսկ ավելի ճիշտ անարդար լուծված տարբեր կարգի հարցերի հետ։
  Ուստի դժվար չէ ենթադրել, որ հայ հեղինակները, հետազոտողները կատարել եւ այսօր էլ կատարում են տարբեր կարգի ուսումնասիրություններ ցույց տալուայն հակամարտությունները, այն սպառնալիքները, որոնց հետ ամեն օր առնչվում է մեր ժողովուրդը եւ ամեն ինչ անում, որ արտաքին աշխարհի կողմից մեզ պարտադրած առկա հակամարտությունները, մեր ժողովրդին սպառնացող վտանգները կանխարգելի եւ քաղաքական ճանապարհով լուծի։
 Այդ հետազոտությունների շարքում հատկապես առանձնանում են Հայկ Ս. Քոթանջյանի կողմից կատարված ուսումնասիրությունները։
 [7] [8] Հեղինակը իր հետաքրքիր եւ լայնածավալ աշխատանքներում մշա579ՊԱՏՄՈՒԹՅՈՒՆ կել է համայն հայության համար կենսական նշանակություն եւ կարեւորություն ունեցող այնպիսի հարցեր, ինչպիսիք մեր երկրի, ողջ հայության անվտանգությունն է, նրա կայուն զարգացումն է, Լեռնային Ղարաբաղի հարցի արդարացի լուծումն է։
 Հայկ Ս. Քոթանջյանի աշխատությունները գրված են հսկայական փաստական նյութերի հիման վրա, իսկ արված մեկնաբանությունները միջազգային մաշտաբով ընդունված մոտեցումներից եւ սկզբունքներից։
 Հետաքրքիր է նաեւ Մ.Աղաջանյանի, Է.Ասատրյանի, Ս.Մինասյանի հրատարակած «Ադրբեջանը ընդդեմ Ղարաբաղի ժողովրդի. Ագրեսիայի իրավաքաղաքական հետեւանքները եւ դրանց ազդեցությունը տարածաշրջանային անվտանգության հեռանկարների վրա» աշխատությունը, [9] որտեղ հեղինակները հարուստ եւ հավաստի փաստերի հիման վրա ընթերցող լայն շրջանակներին են ներկայացրել Լեռնային Ղարաբաղի (Արցախ) վերաբերյալ պատմական ճշմարտությունը եւ նաեւ ցույց տվել, որ Խորհրդային իշխանությունները 1921 թվականին անարդարացի որոշումներով (1921թ. մարտի 16-ի Մոսկվայի, հոկտեմբերի13ի՝ Կարսի, հուլիսի 5-ի կովկասյան բյուրոյի) պատմական հայկական տարածքները՝ Նախիջեւանը եւ Լեռնային Ղարաբաղը քաղաքական նկատառումներից, շահերից ելնելով տվել են Ադրբեջանի Խորհրդային հանրապետությանը, որի հետ հայ ժողովուրդը,Արցախը,չէր կարող հաշտվել, որն էլ վաղ թե ուշ պետք է հանգեցներ հայ ժողովրդի կողմից ազատագրական եւ անկախության համար պայքարին։
 Չխորանալով հեղինակների կողմից կատարած ուսումնասիրության մանրամասների մեջ, որ կատարել են հեղինակներիը համաշխարհային եւ համաշխարհային հանրությանը ներկայացրել ադրբեջանական իշխանությունների կողմից հայ ժողովրդի նկատմամբ տասնյակ տարիներ շարունակ վարվող հայատյաց քաղաքականությունը, էթնիկ զտումները, ցեղասպանական քայլերը եւ այլն, ունեցել եւ այսօր էլ ունեն մեկ նպատակ՝ վերացնել հայ տարրին, հայ ժողովրդին եւ յուրացնել նրա տարածքները, իրականացնել վաղուց մշակված եւ այսօր ավելի բացահայտ դրսեւորվող պանթյուրքիզմի քաղաքականությունը։
  Կատարելով նման օգտակար հետազոտական աշխատանք, հեղինակները հետապնդել են նաեւ մեկ այլ մարդասիրական նպատակ՝ աշխատությունը ներկայացնել ՄԱԿ-ի, ԵԱՀԿ-ի, ՆԱՏՕ-ի, ԱՊՀ-ի, ԵՄ-ի տարբեր կառույցներին, Լեռնային Ղարաբաղի (Արցախ) հակամարտության 580ՊԱՏՄՈՒԹՅՈՒՆ կարգավորման գործընթացում ներգրավված բոլոր օղակներին՝ ամեն ինչ անել Լեռնային Ղարաբաղի հակամարտությունը քաղաքականն ճանապարհով լուծելու իրենց վրա դրված միջազգայնորեն հանրահայտ առաքելությունը կատարելու համար։
 Ինչ խոսք, նման աշխատանքը, նրանում արված առաջարկները անչափ օգտակար են ոչ միայն հայ ժողովրդի, Լեռնային Ղարաբաղի հարցի կարգավորման տեսակետից համաշխարհային հանրության ուշադրությունը գրավելու համար, այլ նաեւ խնդիր ունի հրաժարվել մեր օրերում բազմաթիվ եւ անհամար նմանատիպ հակամարտությունների լուծման նկատմամբ հաճախ կիրառվող երկակի ստանդարտներից եւ վարել ընդհանուր, միանման սկզբուքներից բխող, միջազգայնորեն ընդունված քաղաքականություն, որը նաեւ պատմությունից օգտակար քաշելու աղերս ունի։
 Հակամարտությունների կարգավորման խնդիրներին է վերաբերում նաեւ Տիգրան Թորսյանի «Լեռնային Ղարաբաղի հակամարտության կարգավորումը միջազգային իրավունքի շրջանակներում» անչափ օգտակար եւ հետաքրքիր մենագրությունը։
 [10] Եվ, որքան էլ հեղինակը աշխատությունը նվիրել է Լեռնային Ղարաբաղի հակամարտության պատմությանը, նրանում նաեւ առանձին եւ կարեւոր տեղ է տրվել ընդհանրապես հակամարտությունների լուծման միջազգային իրավական հիմքերին, դրանց կարգավորման խնդիրներին, միջազգային ոչ կառավարական կազմակերպությունների գործունեությանը, հակամարտությունների համեմատական վերլուծությանը, նկատի ունենալով Լեռնային Ղարաբաղի եւ Կոսովոյի հակամարտությունները, Կոսովոյի հարցում երկակի ստանդարտի կիրառումը եւ այլն։
 Նույն հարցերը Թիգրան Թորոսյանը քննարկել է նաեւ մեկ այլ աշխատանքում՝ «Հարավային Կովկասը օգոստոսյան պատերազմից հետո։
  Լեռնային Ղարաբաղի հակամարտությունը, հայ-թուրքական հարաբերություններ» աշխատանքում։
  [11] Ոչ պակաս չափով հետաքրքիր է նաեւ մեր սույն հոդվածի համահեղինակներից՝ Հենրիկ Աբրահամյանի «Հայաստանի անկախացման հասարակական-քաղաքական նախադրյալները եւ կայացման սկիզբը(1956թ. փետրվար-1991թ. սեպտեմբեր)» մեծածավալ աշխատանքը։
 [12] 581ՊԱՏՄՈՒԹՅՈՒՆ Աշխատանքում հանգամանորեն վեր են լուծվել Արցախյան շարժման պատմությունը, նրա օբյեկտիվ պատճառները, հակամարտության լուծման ուղիները, համաշխարհային հանրության միջազգային արձագանքները եւ անկախության համար պայքարի այլ մանրամասները եւ այլն։
 Աշխատանքը գրված է բազմաթիվ արխիվային նյութերի, փաստաթղթերի հիման վրա եւ անչափ օգտակար է հակամարտությունների կարգավորման խնդրով զբաղվողների եւ լայն հասարակության համար։
 Քննարկվող թեմայի վերաբերյալ աշխատությունների շարքում իր տեսակի մեջ առանձնանում է Արմեն Սարգսյանի «Հայատյացությունը Ադրբեջանում. Ռեսենտիմենտի եւ ավտորիտարիզմի խաչմերուկում» բավականին հետաքրքիր աշխատությունը,[13] որտեղ հեղինակը բազմաթիվ փաստերի հիման վրա ներկայացրել է Ադրբեջանի բոլոր ժամանակների իշխանությունների հակահայ քաղաքականությունը, այդ քաղաքականության հիմքերը, պատճառները, ժառանգականությունը, հատկապես հայատյացության պետական հիմքերը՝ սկսած քարոզչության տարբեր մեթոդներից մինչեւ կրթական, դպրոցական ոլորտում իրականացվող ամենօրյա քաղաքականությունը, հայերի նկատմամբ ատելության, թշնամու կերպար ձեւավորելու քարոզչությունը։
 Հետաքրքիր է նաեւ փաստական նյութերով հարուստ Հայկ Դեմոյանի՝ «Ղարաբաղյան հակամարտությունը եւ թյուրքական գործոնը» աշխատանքը, որտեղ հեղինակը ցույց է տվել, թե ինչպես Թուրքիան տասնամյակներ շարունակ, անկախ նրանից Ադրբեջանում ինչ կարգեր են՝ մուսավաթական, խորհրդային, թե հետխորհրդային, միեւնույն է, ունենալով հեռահար նպատակներ՝ Թուրքիան Ադրբեջանին միշտ էլ ցույց է տվել ամեն կարգի օգնություն՝ վարելու հակահայ, հայատյաց քաղաքականություն, որի նպատակը Ադրբեջանը հայերից մաքրելու, հայազրկվելու, հայերից վերացնելու քաղաքականությունն է, որն այսօր ավելի բացահայտ կերպով է դրսեւորում։
  Հեղինակը իր բոլոր եզրակացությունները հաստատում է հարուստ փաստական նյութերի հիման վրա։
 Արցախյան հիմնախնդրի հարցերի պատմությանը եւ լուծման ուղիների հարցերի վերլուծությանն է նվիրված Սուրեն Զոլյանի՝ «Нагорный Карабах։
  Проблема и конфликты»աշխատությունը։
  [14] 582ՊԱՏՄՈՒԹՅՈՒՆ Հեղինակը՝ բանասիրական գիտությունների դոկտոր, պրոֆեսոր, 1990-1995թթ. Հայաստանի Հանրապետության Գերագույն խորհրդի(Ազգային ժողով) անդամ, Լեռնային Ղարաբաղի հարցերի գծով հատուկ հանձնաժողովի քարտուղար, այդ հարցի լուծման համար ձեւավորված Հայաստանի պատվիրակության անդամ Սուրեն Զոլյանը, որը շատ լավ տիրապետում էր հարցի բոլոր մանրամասներին, ընթերցող լայն շրջանակներին է ներկայացրել անչափ ուշագրավ, արխիվային հարուստ փաստերի վրա հիմնված մի աշխատանք, որը լույս է սփռում Արցախյան շարժման պատճառների մասին՝ հնարավորություն տալով ընթերցողին ավելի խորությամբ տիրապետել հարցի իրական պատմությանը եւ անել ճիշտ հետեւությունները։
 Հետաքրքիր է նաեւ ճանաչված արեւելագետ, պատմաբան Նիկոլայ Հովհաննիսյանի ռուսերեն հրատարակած конфликт.Этапы,подходы,варианты решения» աշխատանքը։
  [15] Հեղինակի նման աշխատանք գրելու անհրաժեշտությունը կապված է այն հանգամանքի հետ, որ նա 1995թ. հրավեր էր ստացել ԱՄՆի Մերիլենդի համալսարանի Միջազգային զարգացման եւ կոնֆլիկտների կառավարման կենտրոնից(նման հրավեր ստացել էին նաեւ երկուական հոգի Ադրբեջանից եւ Վրաստանից, մեկական հոգի՝ Աբխազիայից, Հարավային Օսիայից եւ Մոսկվայից) մասնակցելու «Հակամարտության խաղընկերները Անդրկովկասում խաղաղության կամուրջները կառուցելու» նախագծի կազմմանը։
 Եվ քանի որ, Նիկոլայ Հովհաննիսյանը նաեւ «Կոնֆլիկտների լուծման Հայաստանի կենտրոնի» ղեկավարն էր, ուստի, նրա մասնակցությունը նպատակ ուներ հայ ժողովրդին հուզող այդ կարեւոր հարցի վերաբերյալ ներկայացնել հայկական կողմի դիրքորոշումը, լսել եւ նաեւ ծանոթանալ այդ հարցի վերաբերյալ մյուս մասնակիցների, հատկապես՝ ադրբեջանական կողմի դիրքորոշումը, որը բնական է, որ տարբերվում էր ոչ միայն հայկական կողմի ներկայացրած տեսակետից, այլ նաեւ բավական հեռու էր հավաքի գլխավոր խորհրդի, գլխավոր իմաստի նշանաբանից՝ խնդրի լուծմանը մոտենալ հանդուրժողականության,(տոլերանադության), միմյանց լսելու դիրքերից։
 Ելնելով դրանից հայկական կողմը հավաքի մասնակիցներին ներկայացրել է իրենց դիրքորոշումը, որը հանգում էր միջազգային նորմե583ՊԱՏՄՈՒԹՅՈՒՆ րով ընդունված ազգերի ինքնորոշման սկզբունքին եւ պատմական ճշմարտությունը վերականգնելուն։
 Անկասկած, Ն. Հովհաննիսյանի առաքելությունը ԱՄՆ-ի Մերիլենդի համալսարանի միջազգային զարգացման եւ կոնֆլիկտների կարգավորման խնդիրների քննարկմանը նվիրված միջոցառմանը, արդյունավետ է իր այն իմաստով, որ նա այդ հնարավորությունն օգտագործեց նման բարձր ամբիոնից մեկ անգամ եւս միջազգային հանրությանը ներկայացնել Լեռնային Ղարաբաղի խնդիրը եւ հայ ժողովրդի, համայն հայության պատրաստակամությունը՝ խնդիրը լուծել քաղաքական ճանապարհով։
 Նաեւ ասենք, որ ԱՄՆ-ի Մերիլենդի համալսարանի կողմից կազմակերպած վերոնշյալ միջոցաման նյութերը, տարբեր հեղինակների ներկայացրած զեկուցումները, տեսակետները հրատարակվել է առանձին գրքով, [16] որին ծանոթանալով ավելի ես համոզվում, թե որքան տարբեր են հակամարտությունները, դրանց լուծման վերաբերյալ մոտոցումները, կարծիքները եւ դեռ որքան ճանապարհ կա անցնելու այսօր աշխարհին հուզող այդ հարցի լուծման ուղղությամբ։
  Բայց անկախ այդ ամենից, ավելի ես համոզվում, որ հակամարտությունների լուծման միակ ճիշտ, նախընտրելի ճանապարհը՝ երկխոսությունն է, փոխադարձ համաձայնության գալը եւ ոչ առճակատումն ու ռազմական բախումը։
 Քննարկվող թեմային վերաբերող աշխատությունների շարքում հետաքրքիր են նաեւ«Войны XX века»[17] Калашников Максим «XXI кровавый век. Катастрофа неизбежна» [18] աշխատությունները, որոնցում հեղինակները՝ ներկայացրել են XX եւ XXI դարերում իրականացված եւ իրականացվող պատերազմները, դրանց պատճառած արհավիրքները, անսահման մարդկային կորուստները եւ այլ զրկանքները։
 Բավական արդիական եւ կարեւոր է նաեւ Д.Н.Барышников «Конфликты и мировая политика» աշխատությունը, որտեղ հեղինակը քննարկում է այնպիսի հարցեր, ինչպիսիք են՝ պատմության եւ խաղաղության հարցերը հասարակական-քաղաքական մտքի մեջ, հակամարտությունների ուսումնասիրման սոցիոլոգիական հիմունքները, միջազգային իրավունքը հակամարտությունների մասին, միջազգային վեճերի խաղաղ կարգավորման, անվտանգության, հումանիտար իրավունքի մասին եւ այլն։
  Հեղինակի կողմից կարեւորվել են այնպիսի հար584ՊԱՏՄՈՒԹՅՈՒՆ ցեր, ինչպիսիք՝ քաղաքական հակամարտությունները, Սառը պատերազմի հարցերը, միջազգային ահաբեկչությունները, որոնցով այնքան լի է ներկա աշխարհը եւ այլն։
 Հետաքրքիր է նաեւ այն փաստը, որ հեղինակը չի բավարարվել հակամարտությունների մասին միայն տեսական մեկնաբանություններով, այլ կոնկրետ օրինակներով ցույց է տրվել ներկա աշխարհի հակամարտություններով լի իրողությունը, որը մեծ սպառնալիք է մարդկային հասարակությանը, նրա ներկա եւ ապագա սերունդին, որի զսպումը որեւէ երկրի մենաշնորհը չէ, այլ ողջ մարդկության խնդիրն է, որի մի հատվածը, առանց մեծամտության կարեւոր, արժեքավոր հատվածը նաեւ մեր ժողովուրդն է, որը ցավոք, օբյեկտիվ եւ սուբյեկտիվ պատճառներով շատ այլ ժողովուրդների նման հայտնվել է հակամարտությունների ճիրանում, հատկապես կանգնելով այնպիսի խնդրի լուծման առջեւ, ինչպիսին ողջ հանրությանը հայտնի Լեռնային Ղարաբաղի(Արցախ) կարգավորման խնդիրն է եւ այլն։
 Ուշադրության է արժանի նաեւ Богданович В.Ю, Маначинский А.Я, распода СССР» մեծածավալ աշխատանքը [19] Այս աշխատանքի առանձնահատկությունն այն է, որ հեղինակները փորձել են ներկայացնել Խորհրդային Միության փլուզումից եւ նորանկախ պետությունների առաջացումից հետո տասնյակ տարիներ իրար կողք կողքի միասին ապրած, բայց արդեն միմյանց միջեւ առաջացած բազմաթիվ հակամարտությունները, փոքր եւ մեծ մասշտաբի պատերազմները, որոնց մի զգալի մասը, որոնց մենք նաեւ անդրադարձել ենք՝ դեռ շարունակվում են։
 Հեղինակները ճիշտ են նկատում, որ Սառը պատերազմի ավարտից հետո աշխարհը այժմ էլ ներքաշվել է հակամարտությունների եւ չհայտարարված պատերազմների շարանի մեջ։
  Եվ հենց այդ նկատառումներից ելնելով էլ հեղինակները փորձել են վերլուծության ենթարկել հետխորհրդային ժամանակաշրջանի հակամարտությունները, որոնք, ցավոք, մինչ այսօր էլ դեռ շարունակվում են։
 Աշխատանքում տեսական նյութից զատ, կոնկրետ փաստերով վեր են լուծվում այնպիսի հակամարտություններ եւ պատերազմներ ինչպիսիք Ձախդնեստրյան,Ղրիմի, Կովկասյան տարածաշրջանի՝ չեչենա585ՊԱՏՄՈՒԹՅՈՒՆ կան, օսեթա-ինգուշական, վրաց-աբխազական, վրաց-հարավօսեթական, Ղարաբաղյան եւ այլ հակամարտություններն են։
 Բնական է, որ հեղինակները կարեւոր տեղ պետք է տային հատկապես Ղրիմի հարցին, Ուկրաինայի Հանրապետության ռազմական անվտանգության խնդրին։
  Եվ, որպեսզի ցույց տրվի ընդհանրապես պատերազմների պատճառած արհավիրքները, հեղինակները բերում են պատմության տարբեր ժամանակներից բազմաթիվ փաստեր եւ առավել եւս ներկայացնում 20-րդ դարում եւ նրան հաջորդած ժամանակաշրջանում պատերազմների, ահաբեկչությունների հետեւանքով մարդկությանը հասցրած կորուստների, ավերածությունների մասին բազմաթիվ օրինակներ։
 Հետաքրքիր է այն փաստը, որ մարդկության պատմության վերջին ավելի քան 3400 տարիների ընթացքում միայն 250-ն են եղել խաղաղ տարիներ, որը նշանակում է, որ պատերազմները ըստ էության հանդիսացել են մարդկանց միջեւ սովորական երեւույթ։
  Պատահական չէ, որ դեռ 200 տարի առաջ հայտնի գերմանացի ռազմագետ Կարլ ֆոն Կլաուզեւիցը ասում էր, որ պատերազմը միտում ունի դիմելու ծայրահեղ միջոցների, ծայրահեղ քայլերի։
  [18,с.34,36] Ելնելով դրանից, նաեւ ասենք, որ այդ եզրակացությունը առավել դրսեւորվեց 20-րդ դարում, որը որքան էլ, որ համարվում է մարդկային քաղաքակրթության թերեւս ամենաբարձր, ամենազարգացած ժամանակաշրջան, նաեւ եղել է ամենաարյունալի ժամանակաշրջաններից մեկը, եթե ոչ՝ ամենաարյունալի, որն իր բարբարոսությամբ գերազանցում է բոլոր ժամանակներին։
 Բավական է ասել, որ 20-րդ դարում տեղի է ունեցել երկու համաշխարհային պատերազմ՝ պատճառելով տասնյակ միլիոնավոր զոհեր, ավերածություններ, զրկանքներ եւ այլն։
 Մյուս խնդիրը, որը մտահոգել է, կայանում է նրանում, որ ներկա ժամանակաշրջանի պատերազմներում բավական մեծ է նաեւ խաղաղ բնակչության կորուստների բաժինը։
  Օրինակ՝ եթե Առաջին համաշխարհային պատերազմում ընդհանուր զոհերի թվում խաղաղ բնակչությունը կազմում էր 5%, ապա Երկրորդ համաշխարհային պատերազմի տարիներին այդ թիվը կազմում էր 60-66%, Կորեայի պատերազմում՝ (1953-1955թթ)՝ 84%, Վիետնամի պատերազմում(1964-1973)՝ մոտ 90%, իսկ 20-րդ դարի վերջին երկու տասնամյակների տարիներին, այսինքն 586ՊԱՏՄՈՒԹՅՈՒՆ 1980-1990-ական թթ՝ 80-90%, որն էլ նշանակում է, որ ապագայում կարծես թե գնալով կջնջվեն պատերազմի եւ խաղաղության սահմանները, մանավանդ, որ ներկա ժամանակաշրջանում միջազգային պրակտիկայում գրեթե չկա որեւէ պետության կողմից պաշտոնապես մյուսին պատերազմ հայտարարելու փաստ, իրողություն։
  [19] Իսկ եթե վերը ասածին ավելացնենք այն փաստը, որ ներկա աշխարհում ավելի շատ ներպետական պատերազմները, հակամարտություններն են հրահրվում, պատկերն ավելի ամբողջական կլինի, որն էլ նշանակում է, որ մարդկությունն այսօր առօրյա կյանքին զուգահեռ ամեն օր բախվում է պատերազմների, ահաբեկչության եւ տարբեր կարգի հակամարտությունների հետ։
 Ուստի, ռազմական բախում ասելով պետք է հասկանալ սոցիալքաղաքական խմբերի(սոցիալական խումբ, հանրություն, պետություն) բախում՝ ռազմական ուժի օգտագործմամբ։
 Նաեւ նշենք, որ քննարկվող հարցի մյուս առանձնահատկությունն այն է, որ ժամանակակից պայմաններում ռազմական բախումները միշտ չէ, որ կարող են կրել պատերազմական բնույթ։
 Ինչպես գրում են վերը ներկայացրած աշխատության հեղինակներ՝ Վ.Յու. Բոգդանովիչը եւ մյուսները, ռազմական, զինված պայքարն այսօր ոչ թե տեղի է ունենում մեկ պետության կողմից մյուսների տարածքները նվաճելու, զավթելու համար, այլ տեղի է ունենում իր տնտեսական եւ քաղաքական դիրքերը ամրապնդելու, համաշխարհային տնտեսական հիերարխիայում մյուսներին դուրս մղելու, իր ազդեցությունը մեծացնելու եւ այլնի համար։
  [18, էջ41] Խոսելով նույն խնդիրների՝ պատերազմների, հակամարտությունների եւ նման կարգի այլ հարցերի մասին ուսումնասիրողներից Մ.Լեբեդեւան իր «Мировая политика» աշխատությունում[6] նույնպես անդրադառնալով հակամարտությունների հարցին, նշում է, որ Սառը պատերազմի ավարտից հետո թվում էր թե աշխարհը գտնվում էր եւ մուտք էր գործել հակամարտություններից զերծ երկարատեւ ժամանակաշրջան, սակայն, ցավոք իրականում դրանք սկսեցին կրել նոր բնույթ.ընդ որում այդ նորը, հատկապես վերաբերում է զարգացող երկրներին, Հարավսլավիային, նախկին Խորհրդային Միության հանրապետություններին։
  Բավական է ասել, որ 1990-ական թթ. հետխորհրդային տարածաշրջանում հաշվվում էր 170 հակամարտություններով տարածք, որոն587ՊԱՏՄՈՒԹՅՈՒՆ ցից 30-ը գտնվում էր ակտիվ վիճակում, իսկ 10-ում, ինչպես հեղինակն է նշում, գործը հասավ կիրառման։
  [6,с 187] Այստեղ տեղին է ասել, որ հեղինակը շատ մեղմ է մոտեցել, եթե չասենք մակերեսորեն եւ աչքաթող արել հետխորհրդային շրջանի հակամարտություններին, որոնք առանձին տեղերում վեր էին ածվել ուղղակի թեժ պատերազմական գործողությունների՝ խլելով տասնյակ հազարավոր մարդկային կյանքեր, հարյուրհազարավոր գաղթականներ, ավերածությունների, որը ուսումնասիրման այլ նյութ է։
 Իսկ այն հարցին, թե թվարկած հակամարտությունների դադարեցման, կարգավորման, հաշտության եզրեր գտնելու ուղղությամբ բուն հակամարտող երկրները կամ ավելի ճիշտ միջազգային հանրությունը, կազմակերպությունները ինչ քայլեր են ձեռնարկել արյունահեղությունը կանգնեցնելու, հաշտություն կնքելու ուղղությամբ, ապա պետք է ասել, որ այդ հարցում բոլոր կողմերն էլ շատ են թերացել, որքան էլ, որ ՄԱԿ-ը,ԵԱՀԿ-ն այնուամենայնիվ, անդրադարձել են այդ հարցերին, ընդունել բազմաթիվ որոշումներ, բայց շոշափելի եւ արդյունավետ քայլեր գրեթե չեն արել, որքան էլ, որ նրանք ստեղծվել են հենց այդ նպատակի համար՝ պատերազմները կանխելու, մերժելու, հասարակական կարծիք ձեւավորելուց զատ օգտագործել ավելի գործուն լծակներ՝ նման կարգի հակամարտությունները կանխելու, կարգավորելու, եւ արդար լուծելու ուղղությամբ։
 ։
