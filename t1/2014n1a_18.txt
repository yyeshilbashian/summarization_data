Գեղի  ջրամբարը  գտնվում  է Սյունիքի  մարզում՝  Գեղի  գյուղի  մոտ՝  Ողջիգետի ձախափնյա Գեղիի վտակի վրա։
 Ջրամբարի պատվարը սալաքարակոպճային է, ավազակավային միջուկով, ունի 70 մետր բարձրություն և 244 մետր երկարություն, կատարային մասում` 10 մետր։
 Պատվարի շրջանում ֆիլտրացիոներևույթների  կանխման  նպատակով  20-60  մետր  խորության  սահմաններումկատարվել են ցեմենտացման աշխատանքներ։
 Ջրամբարի ընդհանուր ծավալը15  միլիոն  խորանարդ  մետր  է, իսկ  օգտակար  ծավալը` 12  միլիոն  խորանարդմետր, ջրի հայելին զբաղեցնում է 50 հա տարածություն։
 Ներքին բիյեֆից ներքևբնակավայրերում բնակվող մարդկանց քանակը` 4300։
  Ջրի հայելին գտնվում է1402 մետր բարձրության վրա [3]։
Ըստ  գործող  նորմերի  սեյսմիկ  շրջանացման  քարտեզի՝  Գեղի  ջրամբարիտարածքը  գտնվում  է  2-րդ  գոտում  (amax=0.3g  առավելագույն  հորիզոնականշարժում ունեցող գոտում) [1]։
Ջրամբարը  նախագծվել  է  «Հայհիդրոէներգանախագիծ»  ինստիտուտում1980 թվականին և կառուցվել է 1989 թվականին։
Որպես  հնարավոր  վթարի  ազդեցություն՝  դիտարկվում  են  այն  շենքերի,շինությունների,  ճանապարհների,  կամուրջների  և այլ  օբյեկտների  հնարավորփլուզումները, որոնք գտնվում են ճեղքվածքի ալիքի ազդեցության գոտում։
Օգտագործված  “Volna  2”  ծրագիրը  հնարավորություն  է  տալիս  որոշելուտեղանքի ջրածածկման պարամետրերի առավելագույն մեծությունները` ջրածածկման խորությունը, ջրածածկման լայնությունը և հոսքի արագությունը, ինչպես  նաև  ճեղքվածքի  ալիքի  ճակատի,  կատարի  և  պոչի  հասնելու  ժամանակները։
 Բացի այդ, որոշվում են նաև ուղղահատածքում ջրի ելքի առավելագույնմեծությունը,  ալիքի  բարձրությունը  (ջրի  մակարդակի  գերազանցումը  կենցաղային  հոսքի  մակարդակին)  և  ջրածածկման  առավելագույն  նիշը։
  Հաշվարկիարդյունքներով կառուցվում են ուղղահատածքներ։
Խնդրի լուծման համար օգտագործված են տվյալներ հիդրոհանգույցի, տեղանքի` ջրամբարի պատվարից դեպի վերև և ներքև` գետի հոսքի ուղղությամբ։
Այդ նպատակով տեղանքը բաժանված է, այսպես կոչված, ուղղահատածքների`գետի  հոսքի  ուղղությամբ  ուղղահայաց  կտրվածքների։
  Համապատասխանկտրվածքներում  որոշված  են  անհրաժեշտ  պարամետրերը,  որոնցից  կարևորագույն  են  համարվում  հեռավորությունը  հիդրոհանգույցի  ուղղահատածքից,տեղանքի  հորիզոնական  նիշերը  և  դրանց  միջև  հեռավորությունները։
  Հիդրոհանգույցի և ջրամբարի համար կարևորագույն են համարվում նաև ջրամբարիծավալը, ջրամբարի լայնությունը և խորությունը պատվարի մոտ և ներքին բիյեֆում։
 Կարևոր են համարվում հիդրոհանգույցի փլուզման ենթադրվող պարամետրերը, որոնք են հիդրոհանգույցի փլուզման աստիճանը և ճեղքվածքի շեմիբարձրությունը։
 Այս մեծությունները որոշվում են կախված հիդրոօբյեկտի տեղադիրքից [2]։
Գեղի  ջրամբարի  և  պատվարի  անհրաժեշտ  տվյալները  ներմուծվել  ենծրագրով պահանջվող պայմաններին համապատասխան, և հաշվարկները կատարվել են գետի 16 ուղղահատածքների համար, կազմվել են դրանց համապատասխան սխեմաները։
 Ելնելով ծավալային նպատակահարմարությունից՝ աշխատանքի  արդյունքում  ստացված  16  ուղղահատածքների  սխեմաներից   ներկայացված են միայն 4-ը (նկար 1)։
Նկար 1. Ուղղահատածքների պրոֆիլներըՍտացված  տվյալների  հիման  վրա  GIS  ծրագրային  փաթեթի  միջոցովկազմվել է Գեղի ջրամբարի պատվարի փլուզման հետևանքով հնարավոր ջրածածկված տարածքների սխեմատիկ քարտեզը (նկար 2)։
Նկար 2. Գեղի ջրամբարի պատվարի փլուզման հետևանքով հնարավորջրածածկված տարածքների սխեմատիկ քարտեզԸստ  ստացված  տվյալների՝  ջրածածկման  ենթակա  է  659  հա  տարածք։
Նկար  2-ից  երևում  է,  որ  ջրի  տակ  են  մնալու  Կավճուտ  և  Անդոկավան  համայնքներն ամբողջությամբ, Սյունիք, Կապան և  Շղարշիկ համայնքները։
Ընդհանրացնելով արված է հետևյալ եզրակացությունը`•  “Volna 2” և GIS համակարգչային ծրագրերի կիրառման արդյունքում կառուցվել են Գեղի և Ողջի գետերում տեղադրված ուղղահատածքների պրոֆիլները։
  Ստացված  տվյալների  հիման  վրա  կառուցվել  է  հնարավորջրածածկման  ենթակա  տարածքը,  ըստ  որի՝  ջրի  տակ  կհայտնվեն  Կավճուտ  և  Անդոկավան  համայնքներն  ամբողջությամբ,  Սյունիք,  Կապան  ևՇղարշիկ համայնքները` մասնակի, մոտ 10 հատ կամուրջ, 45 կմ միջպետական և միջհամայնքային ճանապարհներ, կառույցներ և վարելահողեր`պատճառելով զգալի վնասներ ընդհանուր 659 հա տարածքում։
•  Ստացված արդյունքների հիման վրա որոշվել է շենքերի, տարբեր տիպիշինությունների,  կամուրջների,  ճանապարհների,  փոխադրամիջոցների,մերձափնյա  պարիսպների  (պատերի)  և  արդյունաբերական  ձեռնարկությունների՝ ջրի տակ մնալու հավանականությունը։
•  Ստացված տվյալները հիմք են հանդիսանում պլանավորելու անհրաժեշտծավալի վթարային-փրկարարական և այլ անհետաձգելի աշխատանքներ։
Գ ր ա կ ա ն ո ւ թ յ ո ւ ն 1.  ՀՀՇՆ.II-6.02-2006.Սեյսմակայուն շինարարություն։
 Նախագծման նորմեր։
Հայաստանի Հանրապետության քաղաքաշինության նախարարություն, Երևան, 2006,120 էջ։
Տեղեկություններ հեղինակների մասինԳևորգյան Անի Համբարձումի – ԵՊՀ, Աշխարհագրության և երկրաբանության ֆակուլտետի ասպիրանտ, ՀՀ ԱԻՆ աշխատակազմի «ՍՊԾ» գործակալության ՇՇՍ բաժնի առաջին կարգի մասնագետ։
 E-mail։
 ani_gevorkjan@mail.ruՌոբերտ Սարիբեկի Մինասյան – Երկրաբանական գիտ. դոկտոր, պրոֆեսոր, ԵՊՀ, Աշխարհագրության և երկրաբանության ֆակուլտետի երկրաֆիզիկայի ամբիոնի վարիչ, E-mail։
 minasyan.ysu@rambler.ru Խոնդկարյան Վալերի Սերգեյի – Երկրաբանահանքաբանական գիտությունների թեկնածու, ՀՀ ԱԻՆ «ՍՊԱրմԾ» ՊՈԱԿ-ի ԿՍԿ-ի գլխավոր մասնագետ, ՃԿԱ դոցենտ։
E-mail։
 khondkaryan@yahoo.comԱնտոնյան Արմեն Նորիկի – ՀՀ ԱԻՆ աշխատակազմի «ՍՊԾ» գործակալության ՇՇՍ բաժնի պետ, E-mail։
