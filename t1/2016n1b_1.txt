Կրկնասեռությունը կապվում է բայի սեռի քերականական կարգի, մասնավորապես սեռային տեղաշարժերի հետ և արտահայտվում է բառարանայինմիավոր հանդիսացող բայական բառույթով, որի մեջ համատեղվում է տարբերսեռերի  գաղափար`  առանց  բառական-քերականական  լրացուցիչ  փոփոխությունների [1, 672]։
Կրկնասեռությունը`  որպես  բայի  սեռի  քերականական  կարգի  առանձնահատկություն, թեև հատուկ է հայերենի բայական համակարգին պատմականզարգացման բոլոր շրջաններում, լիովին ուսումնասիրված չէ և շարունակում էպահանջել խոր և ամբողջական քննություն` գործնական և տեսական ընդհանրացումներով։
Կրկնասեռ բայերի քննությունը կարելի է կատարել տարբեր սկզբունքներով, որոնցից մեկը սկզբնահիմքի կազմության ուսումնասիրությունն է։
 Սկզբնահիմքը, ինչպես գիտենք, բառակազմական տեսակետից կարող է լինել պարզ կամբաղադրյալ` ներկայացնելով հայերենի բառակազմական բոլոր տիպերը։
Մեր ուսումնասիրությունը նպատակ ունի առանձնացնելու հին հայերենի`  բառակազմական ածանցներ  ունեցող  սկզբնահիմքով  կրկնասեռ  բայերը`ճշտելու համար գրաբարի` թվով մոտ 500 կրկնասեռ բայերի1 մեջ (բացարձակմեծամասնությամբ` ե  լծորդության  կազմությամբ  պարզ)  վերջիններիս  տեսակարար կշիռը, ինչպես նաև ցույց տալու բառակազմական այս կամ այն ածանցիգործածության  հաճախականությունը  հին  հայերենի  տարբեր  ենթաշրջաններում։
Բնագրային օրինակների ընտրությունը կատարելիս օգտվել ենք ինչպեսմեր կողմից ուսումնասիրված սկզբնաղբյուրներից և 5-7-րդ դարերի երկերի  համաբարբառներից, այնպես էլ Նոր հայկազյան բառարանի բառահոդվածներից։
Գրաբարի` խնդրո առարկա կրկնասեռ բայերը փորձել ենք խմբավորելըստ դասական-հետդասական-նախամիջին ենթաշրջանների2։
Այս բաժանումը կատարել ենք վերապահությամբ` առաջին անգամ փորձանելով  ներկայացնել  դասական  գրաբարի  և  նրան  հաջորդող  շրջաններիկրկնասեռ բայերը` որոշակի դասակարգումով։
Նման մոտեցումը կարող է պարզել` արդյոք հնարավո±ր է  կրկնասեռության ձևավորում կամ չեզոքացում լեզվի պատմական զարգացման համեմատաբար  կարճ  ժամանակահատվածում,  ինչպիսին,  ասենք,  դասական-հետդասական հատվածն է, թե± ոչ։
1  Տե՛ս  Հ.  Զաքյան,  Հին  հայերենի  կրկնասեռ  բայերը.  տարժամանակյա  քննություն,Գյումրի, 2015։
2 Այս մոտեցումը, ինչ խոսք, կարող է վիճելի լինել, քանի որ Մխիթարյանների կատարածշրջաբաժանումը որոշ լեզվաբաններ չեն ընդունում` պնդելով, որ այդպիսի շրջաբաժանման համար առաջ քաշված փաստարկները քննություն չեն բռնում [3, 28]։
Այսպիսով, գրաբարի ե լծորդության կրկնասեռ բայերի մեջ որոշակի թիվեն  կազմում  սկզբնահիմքում  բառակազմական  /ոչ  բայական/  ածանց  ունեցողկրկնասեռ բայերը։
Ապացուցված է, որ ածանցները հիմնականում առաջանում են լեզվի նախագրային շրջանում, ինքնուրույն բառերից` վերջիններիս «մաշվելու» հետևանքով։
  Լեզվի  նախագրային  շրջանում  առաջացած  ածանցները  գրավոր  լեզվումավելի ամրանում են և կայունանում։
 Այդ պատճառով էլ գրավոր լեզվում ստեղծվում են համեմատաբար քիչ քանակությամբ ածանցներ [2, 177]։
Գրաբարի  ածանցների  մեծ  մասը  առաջացել  է  հայերենի  նախագրայինշրջանում։
 Այդ ածանցներից են -ավոր, -ատ, -ած, -ական, -գին, -յան, -ի, -ուրդ, վետ, -ոտ, -ակ, -ային, -արան, -որդ, -իչ  ածանցները և այլն։
Նման ածանցներ ունեցող սկզբնահիմքերով հին հայերենում ձևավորվելեն բայեր, որոնց մեջ որոշակի թիվ են կազմում նբ, չբ համապատասխան իմաստներ համատեղող կրկնասեռ բայերը։
Վերջիններս,  ինչպես  ցույց  է  տալիս  ուսումնասիրությունը,  դասականգրաբարով գրված աղբյուրներում1 փոքր թիվ են կազմում. -աւոր ածանցով2` լուսաւորել, ուղղաւորել, բռնաւորել, զինւորել, մշտնջենաւորել,  ընդ- և առ- նախդիր-նախածանցներով` զառաջել, յառաջել, ընդմիջել, -ատ` կարճատել, ճառատել,  -որդ` յաջորդել, առաջնորդել, հանապազորդել,  -ոտ,  -ակ,  ան-  ածանցներով` ժանգոտել, կուտակել, խառնակել, անիրաւել և այլն։
Բերենք համապատասխան բնագրային օրինակներ` լուսաւորել-նբ-լույստարածել, լույսով լցնել, պարզել. Լուսաւորեսցէ զբազումս մկրտութեամբ (Ագ.,426), չբ- լույս արձակել. Խառնեցան անքանակութեամբ յԱստուածութիւն անդրև լուսաւորեցան  (Ագ.,  352)։
  Ուղղաւորել-նբ-  ուղղել,  կարգավորել  ուղղությունտալ. Զիրսն ուղղաւորէր, որ ոչ լինէր ըստ օրինացն  [4,  457],  չբ-  ուղղվել. Ընդառաքինութիւն թէպէտև մեք ոչ ուղղաւորիմք, սքանչանամք [4, 547]։
 Զինւորելնբ- զինվոր դարձնել, սպառազինել. Խորհէր …զամենայն ազատսն Հայոց կայսերական թօշակօքն զինուորել (ՓԲ,198), չբ- զինվոր դառնալ, սպառազինվել. Ո՞ ոքերբեք զինուորիցի իւրովք թոշակօք (Ա Կոր. 9,7)։
 Մշտնջենաւորել - նբ-երկարաձգել. Ձմեռն այսպէս լինի, յորժամ արեգակն ի հարաւ մշտնջենաւորէ զգնացս իւր1  Նկատի ունենք Հր. Աճառյանի կողմից առանձնացված մոտ 40 աղբյուրները։
2 Այս ածանցը հայերենի գրավոր շրջանում գործածության բավական մեծ հաճախականություն  ունեցող  ածանցներից  մեկն  է։
  Վ.  Առաքելյանը  Աստվածաշնչում  հաշվել  է  աւոր ածանցով կազմված 114 բառ (տե՛ս Վ. Առաքելյան, Հինգերորդ դարի հայ թարգմանական գրականության լեզուն և ոճը, Եր., 1984, էջ 95)։
[4, 291], չբ-մշտնջենավոր դառնալ, հավերժանալ …հանապազ ի նոյնն մշտնջենաւորին  [4,  291]։
  Կարճատել-նբ-Կարճ  դարձնել,  համառոտել.Կտրէ զբանն ևկարճատէ  [4, 1074]  չբ- կարճանալ, տարաժամել, երեկոյանալ.Վա~յ մեզ, զի տիւնկարճատեաց  (Երեմ.  6,4)։
  Ժանգոտել-նբ-  ժանգոտ  դարձնել.  Գինի ժանգոտէզմիտսն [4, 831], չբ-ժանգոտվել. Մի՛ ժանգոտիցի ընդ քարիւ ‘ի կորուստ (Սիր. 29,13) և այլն։
Նկատենք,  որ  բայերի  հիմքում  ընկած  ոչ  բայական  բառույթները  գործածության մեծ հաճախականություն ունեն գրաբարում և պայմանավորում ենբայական բառույթի իմաստային կառուցվածքը։
Այն,  որ  անվանական  բառերից  բայական  բառերի  կազմումը  հայերենիսիրած լեզվական-քերականական միջոցներից մեկն է [1, 58], հայտնի է։
 Առավելհետաքրքրական  է  այդ  նորակազմությունների`  որոշ  դեպքերում  կրկնասեռլինելու հանգամանքը. երբ, ասենք, առարկայական նշանակությունը «բայանալով» սկսում է արտահայտել մի դեպքում ակտիվ, մյուս դեպքում` պասիվ գործողություն։
Ինչպես  վերոհիշյալ  շատ  բայեր,  այնպես  էլ  այս  խմբին  պատկանողընդմիջել (նբ-մեջտեղից բաժանել, կիսել. Ընդմիջեցին զճանապարհն [4, 772], չբընդմիջվել,  կես  լինել.  Եւ այն ինչ գիշերն իւրով երագութեամբն ընդմիջէր(Իմաստ. 18, 14), առաջնորդել (նբ-ուսուցանել. Ոչ ոք գոյր, որ առաջնորդէր նոցազքահանայապետութիւն  (ՓԲ,  15),  չբ-լինել  առաջնորդ.  Հոգին ճշմարտութեանառաջնորդեսցէ ձեզ (Յոհ 16, 13), յաջորդել (նբ- շարունակել. օրինակ խաւարին,որ յաջորդելոց է զնոսա (Իմաստ 17, 20), չբ- մի բանից հետո կանգնել. Որք  յաջորդեցան յառաքելական կանոնաց  (Կ.  ՎՄ,  86), յառաջել  (նբ-կանխել, Յառաջեաց զհպարտութիւնն ամբարտաւանութեան նորա փելիքս  [4,  337],  չբ-  առաջանալ,  առաջնորդ  լինել. Այլ յառաջեսցէ տէր իմ քան զծառայ իւր  (Ծն  33,  14)բայերը նույնպես կրկնասեռությունը պահպանել են նաև հետոսկեդարյան շրջանի աղբյուրներում, իսկ կուտակել, խառնակել, ճառատել, հանապազորդել  բայերը  կրկնասեռ  են  նաև  արդի  հայերենում  (այսինքն`  կրկնասեռ  են  հայերենիպատմական զարգացման ողջ ընթացքում) և հիմնականում պահպանել են գրաբարյան նշանակությունները։
Այսպիսով, գրաբարի դասական շրջանի գործերում հանդիպում են ոչբայական ածանց ունեցող սկզբնահիմքով շուրջ 20 բայեր, որոնք հիմնականում կրկնասեռ են նաև հետդասական շրջանի աղբյուրներում։
  Անցնենք հետդասական շրջանի համապատասխան բայերի քննությանը1։
Այս ենթախմբում ընդգրկված բայերը դասական շրջանում կա՛մ ընդհանրապես չեն հանդիպում, կա՛մ գործածվում են քերականական միայն մեկ սեռով2  (բնագրային  օրինակներ բերում ենք նաև նախամիջին շրջանից)։
Արժանաւորել-նբ-արժանավոր դարձնել. Իւր հանգստեանն արժանաւորեսցէ զամանեսեան (Ագ. 14), Եւ նա ոչ արժանաւորեաց զանձն իւր [4, 356],չբ-արժանավոր  դառնալ. Բդեշխութիւն կողմանցն արժանաւորեցան առնուլ(ՄԽ, 71)։
 Սպասաւորել-նբ-սպասարկել, ծառայել. Մինչ մանուկն էր, սպասաւորէր զջորիս եղբարցն [4, 737], չբ- ծառա լինել. Որ ախորժելով սպասաւորէամենեցուն՝ մեծ կոչեսցի յարքայութեանն Աստուծոյ (ՂՓ, 80)։
 Փայլակել-նբփայլեցնել. Լուսոյ աղամողումն զոր աստեղքն փայլակեն [4, 928], չբ-փայլել.Փայլակեսցէ լոյս ձեր առաջի մարդկան [4, 928] և այլն։
Այս  խմբի  մեջ  են  մտնում  նաև  ընդվզել, մասնավորել, բնավորել,գոտևորել, վշտագնել, մոլեգնոտել, բարերարել, միջնորդել  բայերը։
Ինչպես  գիտենք,  հին  հայերենին  հատուկ  ածանցների  կողքին  5-րդդարի  երկրորդ  կեսից  գործածության  մեջ  են  մտնում  նաև  հունաբաններիկողմից ստեղծված մոտ երկու տասնյակ ածանցները, որոնցով բաղադրվածսկզբնահիմք ունեցող բայական բառույթների մեջ որոշակի թիվ են կազմումնաև կրկնասեռ բայերը։
Այս խմբում հանդիպում են վեր-, բաց-, փոխ-, պար-, հակ- ածանցներով  կրկնասեռ  բայեր,  օրինակ`  բացափայլել-նբ-պայծառացնել.  Զանապական ճառագայթ անստուեր լուսոյն ի մտաւորս բացափայլեալ աշխարհ (ՄԽ,246), չբ-պայծառանալ. ամենայն առաքինութեամբ բացափայլեալ՝ ևս քան զևսյաճախէր, որ ինչ յաղագս Քրիստոսի գործ և բան (ՄԽ, 246), փոխադարձել-նբփոխարենը հատուցել, վերադարձնել. Երկրաւորօքն փոխադարձեն երկնայնոյն զօրհնութիւն առաքելով  [4,  946],  չբ-  վերադառնալ. Մատուցեալ որպէսզաղօթիցն հայցումն` փոխադարձէ ժողովրդեանն [4,  946],  պարպատել-նբլիքը լցնել. Զցանցս ուռկանին պարպատէին [4, 639], չբ- ուռչել, տռզել. Մինչևպարպատէին ուռկանք նոցա (Ղուկ., 5, 6), հակադարձել-նբ-հակառակ կողմըդարձնել….հակադարձեսցէ  դարձեալ  զնոյն  [4,  5],  չբ-հակադարձ  լինել.1  Հետդասական,  ինչպես  գիտենք,  ընդունված  է  կոչել  461  թ.-ից  մինչև  8-րդ  դարակեսընկած շրջանը։
2  Վերևում  նշեցինք,  որ  նման  պնդումը  կարող  է  վերացական  թվալ, բայց  մենք  առաջնորդվում ենք մեր կողմից ուսումնասիրված աղբյուրների ընձեռած փաստերով։
Առաջինքն ոչ հակադարձին, իսկ սա հակադարձ [4, 5], …առ ո՞ հակադարձցի[4, 5] և այլն։
Այսպիսով, հետդասական շրջանի բնագրերում կրկնասեռ են հիմքումոչ  բայական  ածանց  ունեցող  մոտ  20  բայեր,  որոնցից  7-ը`  հունաբաններիկողմից ստեղծված ածանցներ ունեցող սկզբնահիմքով1։
Նախամիջին ենթաշրջանում  ընդգրկված  են  ութերորդ  դարի  կեսիցտասնմեկերորդ դարում գրված երկերը։
Պետք է նշել, որ դասական գրաբարի աղբյուրներում այս բայերից միքանիսը հանդիպում են, բայց քերականական միայն մեկ սեռով, իսկ երկրորդսեռի  նշանակությամբ  գործածություն(ներ)ի  հանդիպում  ենք  միայն  նախամիջին շրջանի երկերում։
Բնագրային  օրինակները,  այնուհանդերձ,  վկայում  են,  որ  խնդրոառարկա բայերի մեծամասնությունը հանդիպում է միայն նախամիջին շրջանի աղբյուրներում։
Նախ  ներկայացնենք  այն  կրկնասեռ  բայերը,  որոնց  հիմքում  հինհայերենին հատուկ բայածանցներն են։
Այդ  բայերն  են`  շահաւորել  նբ-շահել. Բազմաշահ վաճառաւ շահաւորեա՛ զոգիդ քո  [4,  458],  չբ-  օգուտ  ստանալ,  օգտվել. Կերակուր և ըմպելիսառնէ, որ կերողացն ոչինչ շահաւորի [4, 458], չափաւորել նբ-չափավոր դարձնել- Չափաւորեսցուք զանձինս, և ‘ի չափի կացցուք [4, 574], չբ-չափավոր, խոնարհ լինել.  Զիա՞րդ ‘ի գերեզմանի անչափն չափաւորի [4, 574], վարձաւորելնբ- վարձել. Զայլ հրապուրեալ` արծաթով վարձաւորեն … [4, 796], չբ- վարձառնել, ստանալ. Պետրո՛ս կացուրդ մարտադրին, և վարձաւորիս յիրաւի [4,796]։
Նույն  խմբում  են  նաև  վարսավորել,  դաշնավորել,  զուգավորել,  հնարավորել2 կրկնասեռ բայերը և այլն։
1  Հասկանալի  է,  որ  այս  բայերը,  ի  տարբերություն  մյուսների,  դասական  շրջանումհանդիպել ուղղակի չէին կարող։
2  Դաշնավորել-նբ-  դաշնակից  դարձնել,  դաշնակցել. Սակս կատարելոյ զուխտն միակեցութեան, զոր դաշնաւորեաց ‘ի ծովուն, չբ-դաշնակից դառնալ, հաշտվել. Արժմ ընդծովեզերսն ալիքն դաշնաւորին [4, 595]։
 Զուգավորել- նբ- միավորել, միաբանել, խառնել. Զտարերս զուգաւորեցեր ‘ի կենդանութիւն արարածոց,  չբ-միանալ. Զուգաւորէրընդ կողահոս արեանն Քրիստոսի [4, 749]։
 Հնարավորել- նբ-հնար գտնել մի բան հաջողեցնելու համար, Օդ ոտիցն հնարաւորեն զձև կօշկացի մորթոց այծից, չբ- ճիգ թափել. Մի՛ հնարաւորիր ամենևին, թէ կարասցես պատրել [4, 107]։
 Վարսավորել-նբ- խոթել, մխել, գամել, բևեռել. Ցցով վարսաւորել ընդ ծամելիսն Սիսարայ, չբ-սաղարթախիտդառնալ. Թզենին սաղարթով վարսաւորէր [4, 798] և այլն։
Անդրադառնանք  նաև  հունաբանների  կողմից  ստեղծված  ածանցներով  կազմություններին։
  Այս  շրջանում  հանդիպում  են  վեր,  փոխ-,  պար-,արտ-,  հար-,  տար-,  համ-,  նախ-,  շար-,  ստոր-  ածանցներ ունեցող  սկզբնահիմքով  կրկնասեռ  բայեր,  օրինակ`  վերահնչել-նբ-բարձր  ձայնով  կանչել.Միշտ ներքին մարդով զաստուած և զվերակացուս իւրեանց վերահնչէին [4,807], չբ-  լսելի  լինել,  բարձր  ձայն  դուրս  գալ. Ի հասարակել գիշերին վերահնչեալ բարբառն  [4,  807],  տարակուսել-նբ-  տարակուսեցնել,  վարանեցնել.Զքահանայսն տարակուսէ, և զփարիսեցիսն վտանգէ  [4,  854],  չբ-վարանել,շվարել. իբրև զայն ամենայն չարիս ետես թագաւորն Պարսից, տագնապեցաւ,տարակուսեցաւ (Ագ., 19)։
Նույն խմբում են նաև վերառել, նախաձեռնել, վերածագել, հարակցել,շարամերձել, ստորահոսել բայերը և այլն։
Երրորդ ենթախմբում կա 16 կրկնասեռ բայ, որոնցից 9-ի բայահիմքերըբաղադրված են հունաբան դպրոցի ստեղծած ածանցներով։
Այսպիսով, վերոհիշյալ քննությունը վկայում է, որ  գրաբարում (բոլորերեք ենթաշրջաններում) հանդիպում են ե լծորդության` ոչ բայական ածանցունեցող  սկզբնահիմքով  մոտ  50  կրկնասեռ  բայեր`  կազմելով  գրաբարիկրկնասեռ բայերի շուրջ 10 տոկոսը։
Գործածության հաճախականությամբ աչքի է ընկնում -աւոր ածանցը (17 բայ), մոտ 20 բայերի սկզբնահիմքերն ունեն հին հայերենին հատուկ այլածանցներ, ևս 11 բայերի սկզբնահիմքերում  հանդիպում են հունաբան դպրոցի ստեղծած ածանցները1։
Ընդհանուր առմամբ դասական շրջանից հետո նկատելի է նախածանցավոր  սկզբնահիմք  ունեցող կրկնասեռ  բայերի  թվի աճ`  պայմանավորվածնախածանցների ընդհանուր թվի և գործածության հաճախականության մեծացմամբ։
Ուսումնասիրությունը ցույց է տալիս, որ բայի կրկնասեռությունը գերազանցապես պայմանավորված է վերջինիս իմաստային կառուցվածքով ևոչ սկզբնահիմքի կազմությամբ, որում առկա բառակազմական ածանցները,արդեն ձևավորած լինելով անվանական բառույթի իմաստային կառուցվածքը, բայի համար առանձնակի նշանակություն սովորաբար չունեն։
1 Որոշ դեպքերում բայական հիմքն ունի երկու ածանց, ինչպես` միջնորդել, մոլեգնոտելբայերի դեպքում և այլն։
Գրաբարի  դասական  շրջանում  կրկնասեռություն  ունեցող  բայերըիրենց այդ հատկանիշը սովորաբար պահպանում են նաև մյուս  ենթաշրջաններում, ինչից կարող ենք ենթադրել, որ կրկնասեռության ձևավորման կամչեզոքացման համար անհրաժեշտ է շատ ավելի երկար ժամանակահատված։
ՀամառոտագրություններԱգ.- Ագաթանգեղոս, Պատմութիւն հայոց, Տփղիս, 1909 /բնագրային համաբարբառ, գիրք 1-ին, Ա-Կ/, Եր., 1973։
Կ. ՎՄ - Հայկական համաբարբառ, Կորիւն, Վարք Մաշտոցի, Եր., 1972։
ՂՓ  -    Հայկական  համաբարբառ,  6  Ղազարայ Փարպեցւոյ  Պատմութիւն  հայոց,գիրք 2-րդ, /Ի-Յ/, Եր., 1978։
ՄԽ  -  Հայկական  համաբարբառ,  7,  Մովսիսի Խորենացւոյ  Պատմութիւն հայոց, գիրք 1-ին, /Ա-Լ/, Եր., 1975։
ՆՀԲ - Նոր բառգիրք հայկազեան լեզուի, հ.1, Եր., 1979, հ. 2. Եր., 1981։
ՓԲ - Փաւստոս Բուզանդացւոյ պատմութիւն հայոց, Ս. Պետերբուրգ, 1883։
նբ -  ներգործական սեռի բայչբ -  չեզոք սեռի բայупотребляемости  встречается  аффикс -աւոր (17  глаголов),  еще  у  11  глаголов  вЗалог глагола связан с семантикой глагола։
  с сосуществованием различныхAccording to the frequency of use, the affix - աւոր is the mostly used one (17The pledge of the verb is related only to its semantics։
 with the co-existence ofԳ ր ա կ ա ն ո ւ թ յ ո ւ ն 1.  Աբրահամյան Ա. Ա., Բայը ժամանակակից հայերենում, Եր., Հայկական ՍՍՌԳԱԱ հրատարակչություն, 1962, 729 էջ։
2.  Ղազարյան  Ս.  Ռ.,  Հայոց  գրական  լեզվի  պատմություն,  Եր.,  Հայպետհրատ,1961, 472 էջ։
3.  Առաքելյան Վ.  Դ.,  Դասական  և  հետդասական  հայերեն,  Եր,  Հայպետհրատ,1976։
 198 էջ։
4.  Նոր բառգիրք հայկազեան լեզուի, հ.1, Եր., 1979, հ. 2. Եր., Երևանի համալսարանի հրատարակչություն,1981, 2235 էջ։
