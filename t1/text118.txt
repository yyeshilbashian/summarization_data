Պրակտիկ իրավաբանների շրջանում դատական պաշտպանության ոլորտում առկա խնդիրներից առավել հաճախ քննարկվողը տարիներ շարունակ գործերի քննության ողջամիտ ժամկետների խախտումներն են, որոնք ունեն տարաբնույթ դրսեւորումներ. պարզ իրավական վեճերով երկար դատաքննություն իրականացնելը, դատական նիստերի միջեւ ընկած երկար ամիսների դադարները, օբյեկտիվ կամ սուբյեկտիվ պատճառներից ելնելով դատական նիստերի անհարկի հետաձգումները, դատարանի ադմինիստրատիվ աշխատանքի թերի եւ/կամ ոչ արդյունավետ կազմակերպումը։
  Սույն հոդվածի նպատակն է պարզ թե Մարդու իրավունքների եվրոպական դատարանը (այսուհետ՝ Եվրոպական դատարան)ողջամիտ ժամկետում քննության իրավունքի խախտման ինչ մասնավոր դրսեւորումներ է արձանագրել եւ ինչ հարցե107ԻՐԱՎԱԳԻՏՈՒԹՅՈՒՆ րի վրա է հրավիրել Մարդու իրավունքների եւ հիմնարար ազատությունների մասին Եվրոպական կոնվենցիան (այսուհետ՝ Կոնվենցիա) ստորագրած պետությունների ուշադրությունը, քանի որ նման մեկնաբանություններից է բխում ՀՀ իրավակիրառ պրակտիկայում գործերի քննության ողջամիտ ժամկետների պահպանման խնդրի գնահատման չափանիշները։
  Հենց այս գնահատման չափանիշների շրջանակի կիրառման եւ դրա արդյունքում անձի արդար դատաքննության իրավունքի երաշխավորման հարցն էլ ընկած է սույն հոդվածով քննարկվող հարցերի հիմքում։
 Սույն հոդվածում ուսումնասիրման առարկա կդարձնենք դատարաններում գործերի քննության ողջամիտ ժամկետները որպես արդար դատաքննության իրավունքի ինքնուրույն տարր եւ ինքնուրույն գործող իրավունք՝ փորձ անելով նաեւ ընդգծել կիրառման սահմաններն ու գնահատման չափանիշները։
 «Արդար դատաքննության իրավունք» եզրույթն իր արտացոլումն է գտել ՀՀ սահմանադրության ինչպես 2015թ.(հոդված 63), այնպես էլ 1995թ. (հոդված 39) եւ 2005թ. (հոդված 19) խմբագրություններով տեքստերում։
 Արդար դատաքննության իրավունքի սահմանադրական ամրագրումը (ՀՀ գործող սահմանադրության հոդված 63) կայանում է հետեւյալում՝յուրաքանչյուր ոք ունի անկախ եւ անաչառ դատարանի կողմից իր գործի արդարացի, հրապարակային եւ ողջամիտ ժամկետում քննության իրավունք։
 Ողջամիտ ժամկետներում գործի քննության սահմանադրական երաշխիքը բխում է 26.04.2002թ.ՀՀ կողմից վավերացված Մարդու իրավունքների եւ հիմնարար ազատությունների մասին Եվրոպական կոնվենցիայի (այսուհետ՝ Կոնվենցիա) 6-րդ հոդվածից, ըստ որի յուրաքանչյուր ոք, երբ որոշվում են նրա քաղաքացիական իրավունքներն ու պարտականությունները կամ նրան ներկայացված ցանկացած քրեական մեղադրանքի առնչությամբ, ունի օրենքի հիման վրա ստեղծված անկախ անաչառ դատարանի կողմից ողջամիտ ժամկետում արդարացի եւ հրապարակային դատաքննության իրավունք։
 «Ողջամիտ ժամկետ» եզրույթն իրավական պրակտիկայում ամենագործածելի ձեւակերպումներից է։
  Անորոշ թվացող այս եզրույթի սահմանները հստակեցվել եւ որոշակի են դարձվել Եվրոպական դատարանի նախադեպային իրավունքի միջոցով։
 108ԻՐԱՎԱԳԻՏՈՒԹՅՈՒՆ Եվրոպական դատարանը ողջամիտ ժամկետներում գործի քննությունը դիտարկում է ոչ միայն որպես արդար դատաքննության իրավունքի բաղադրատարր, այլեւ որպես ինքնուրույն գործող իրավունք։
 Բացի այդ, Եվրոպական դատարանն ողջամիտ ժամկետներում գործի քննության իրավունքը դիտարկել է գործի արդյունավետ քննության սկզբունքի համատեքստում՝ ընդգծելով գործի քննության ժամկետների խախտմամբ գործի արդյունավետ քննությանը վնասելու հավանականությունը [17,p. 58]։
 Ուշագրավ է, որ Եվրոպական դատարանի կողմից Կոնվենցիայի 6-րդ հոդվածի խախտում ավելի շատ արձանագրվել է «ողջամիտ ժամկետի» պահանջի հիմքով, իսկ այս հիմքով խախտումների վերաբերյալ Եվրոպական դատարանին հասցեագրված դիմումների քանակը կազմել է ընդհանուր դիմումների 26%-ը (դիտարկվող ժամանակաշրջանը եղել է 1959-2009թթ.) [1, pg. 157]։
 Բացի գործի քննության արդյունավետության վրա ունեցած ազդեցությունից, Եվրոպական դատարանը քննարկման առարկա է դարձրել վարույթի ձգձգումների դեպքում իրավական պաշտպանության արդյունավետ միջոց ունենալու իրավունքը։
 Կոնվենցիայի 13-րդ հոդվածի համաձայն՝ յուրաքանչյուր ոք, ում սույն Կոնվենցիայով ամրագրված իրավունքներն ու ազատությունները խախտվում են, ունի պետական մարմինների առջեւ իրավական պաշտպանության արդյունավետ միջոցի իրավունք, նույնիսկ եթե խախտումը կատարել են ի պաշտոնե գործող անձինք։
 Եվրոպական դատարանը նշել է, որ վարույթի տեւողության հարցի առնչությամբ պահանջ ներկայացնելու ներպետական իրավական միջոցները Կոնվենցիայի 13-րդ հոդվածի իմաստով «արդյունավետ» են, եթե դրանք կանխում են ենթադրյալ խախտումը կամ դրա շարունակությունը, կամ պատշաճ փոխհատուցում են տրամադրում ցանկացած խախտման համար, որն արդեն իսկ տեղի է ունեցել։
  Հետեւաբար, միջոցն արդյունավետ է, եթե այն կարող է օգտագործվել գործը լսող դատարանի որոշումն արագացնելու համար կամ դիմումատուին կապահովի պատշաճ փոխհատուցմամբարդեն իսկ տեղի ունեցած ձգձգումների համար [24, p. 17]։
 Ողջամիտ ժամկետի գնահատման համար նախ անհրաժեշտ է անդրադառնալ վարույթի սկզբին եւ ավարտին։
 109ԻՐԱՎԱԳԻՏՈՒԹՅՈՒՆ Եվրոպական դատարանը վարույթի տեւողության հաշվարկի համար ժամկետի սկիզբ է համարում այն պահը, երբ հայց է հարուցվում իրավասուդատարանում, եթե վարչական մարմին ներկայացված դիմումը դատարանում վարույթ հարուցելու նախապայման չէ, որի դեպքում ժամկետը կարող է ներառել պարտադիր նախնական վարչական ընթացակարգը [2, էջ 71, կետ 271]։
 Ժամկետն ավարտելու հարցին անդրադառնալով Եվրոպական դատարանը նշել է, որ6-րդ հոդվածի համաձայն վարույթի տեւողության ժամկետի մեջ ներառվում է նաեւ բողոքարկման վարույթը [22, p. 98]։
 Հայաստանի դեմ կայացված գործերից մեկով Եվրոպական դատարանը նշել է, որ քրեական գործի վարույթի տեւողությունը որոշելու համար ժամկետի հաշվարկը սկսվում է այն օրվանից, երբ անձին «մեղադրանք է առաջադրվել»՝ եզրույթի բովանդակային իմաստով, օրինակ, ձերբակալման ամսաթիվը, այն ամսաթիվը, երբ անձը պաշտոնապես ծանուցվել է, որ իր նկատմամբ հետապնդում է իրականացվում կամ նախաքննության սկզբի ամսաթիվը։
  Այս ժամկետն ավարտվում է այն օրը, երբ մեղադրանքը վերջնականապես հաստատվում է կամ վարույթը կարճվում է [16, p. 126]։
 Եվրոպական դատարանը մի քանի գործերով անդրադարձել է նաեւ դատական ակտերի հարկադիր կատարմանը եւ հաստատել, որ հարկադիր կատարման ընթացքը եւս պետք է հաշվարկել վարույթի ընդհանուր տեւողության մեջ, քանի որ այն վարույթի անբաժանելի մասն է կազմում, եւ քանի որ միայն հարկադիր կատարման ընթացքում ընդունված վերջնական որոշման առկայության պայմաններում կվերանա դիմումատուի իրավունքի խախտումը [28, p. 24]։
 Եվրոպական դատարանը վարույթի տեւողության հարցը քննարկելիս առաջնորդվել է մի քանի սկզբունքներով։
  Մասնավորապես՝ 1. վարույթի տեւողության ողջամտությունը ենթակա է գնահատման ըստ հատուկ չափորոշիչների, որոնք կներկայացվեն հաջորդիվ։
 2. Վարույթի տեւողության ողջամտությունը ենթակա է գնահատման իր ամբողջության մեջ վերցված (առաջին ատյան, բողոքարկման վարույթներ վերաքննիչ եւ վճռաբեկ դատարաններում), ոչ թե ամեն ատյանում առանձին [22, p. 98]։
 3. Վարույթի տեւողության ողջամտությունը ենթակա է գնահատման ըստ տվյալ գործի հանգամանքների [22, p. 99]։
 110ԻՐԱՎԱԳԻՏՈՒԹՅՈՒՆ 4. Որոշ դեպքերում հնարավոր է ձգձգումները պայմանավորված լինեն կոնկրետ հանգամանքներով (պայմանավորված դիմումատուի վարքագծով կամ դատարանների ձգձգումներով), որոնք առանձին վերցված խնդրահարույց չլինեն, մինչդեռ գնահատման համար էական է ընդհանուր եւ հանրագումարային պատկերը, որով պայմանավորված կարող է արձանագրվել ողջամիտ ժամկետի խախտում [13, p. 90]։
 5. Որոշումներից մեկում Բարձր դատարանը հաստատել է վարույթի որոշակի փուլում անտեղի ձգձգումների փաստը, որոնցից հնարավոր էր խուսափել (խոսքը վերաբերում է վերաքննիչ եւ վճռաբեկ դատարաններում որոշ գործողությունների կատարմանը՝ որոշումը կայացնելուն, տրամադրելուն), սակայն արձանագրել է, որ դրանց առկայության պայմաններում անգամ գործի ողջամիտ ժամկետներում քննության խնդիր առկա չէ, քանի որ դրանք այն աստիճան էական չեն եղել եզրակացնելու համար, որ գործի քննությունն ընդհանուր առմամբ չափազանց երկար է եղել [27, p. 37]։
 6. Մի գործով, որտեղ ըստ փաստական հանգամանքների վարույթն ընթացել էր մեծ դադարներով, մասնավորապես գործը մի դատարանից փոխանցվել էր մեկ այլ դատարանի, որի ընթացքը տեւել էր 9 ամիս, այնուհետեւ 4 ամիս հոսել էր մինչ բողոք բերած կողմը հանդես է եկել համապատասխան միջնորդություններով, այնուհետ 20 ամիս տեւել է մինչ պատասխանող կողմը ներկայացրել է իր դիրքորոշումը եւ 5 տարի անց միայն դատական նիստ է կայացել,այս ամենի դիտարկմամբ Եվրոպական դատարանը արձանագրել է, որ նման երկարատեւ դադարներով ժամանակահատվածները, որոնք որեւէ բացատրության ենթակա չեն, անընդունելի են, եւ Դատարանը չի կարող այն դիտարկել որպես ողջամիտ ժամկետ [11, p. 33]։
 Եվրոպական դատարանի նախադեպային իրավունքը ձեւավորել է գործի ողջամիտ ժամկետներում քննության կոնվենցիոն պահանջի գնահատման չափորոշիչները, որոնք են՝ 1) գործի բարդությունը, 2) դիմումատուի վարքագիծը, 3) իրավասու մարմինների գործողությունները, 4) դիմումատուի համար վեճի ընթացքում ինչն է դրված ռիսկի տակ (what was at stake for the applicant in the dispute) [15, p. 43]։
 111ԻՐԱՎԱԳԻՏՈՒԹՅՈՒՆ 1) ԳՈՐԾԻ ԲԱՐԴՈՒԹՅՈՒՆԸ Վարույթի տեւողության հարց քննարկելիս Եվրոպական դատարանը հարկ է համարել անդրադառնալ գործի բարդությանը, որի գնահատման համար էլ տարբեր գործերով դիտարկել է մի քանի չափորոշիչներ, մասնավորապես՝ 1. գործի փաստական հիմքերը եւ կիրառելի օրենսդրությունը։
 Գործերից մեկով դիտարկման առարկա է դարձվել դատարանում վիճարկվող որոշման հիման վրա օտարված գույքերի քանակը [26, p. 39], մեկ այլ դեպքում խնդիրը Հռոմի վարչական տարածքում գտնվող այգիների մասնավորեցմանն էր վերաբերում, որտեղ Դատարանը հաշվի էր առել եւ՛ գործի զգայուն լինելը հասարակության համար, եւ՛ ներպետական օրենսդրության շրջանակներում առաջացած բարդությունները 2. Վարույթի մասնակից կողմերի քանակը։
 Երեխայի խնամքը մորը հանձնելու վերաբերյալ մի գործով Եվրոպական դատարանը դիտարկման է արժանացրել վարույթին ներգրավված անձանց քանակը եւ դրանով իսկ պայմանավորված ապացույցների մեծ քանակը, ինչպես նաեւ դրանց ուսումնասիրման եւ գնահատման բարդությունը [18, p. 72]։
 3. Ապացույցներ ձեռք բերելու անհրաժեշտությունը։
 Գործերից մեկով Եվրոպական դատարանը, դիտարկելով մի քանի նիստեր հետաձգելու հանգամանքը նոր ապացույցներ ձեռք բերելու նպատակով (ապացուցման առարկան է եղել դիմումատուի առողջական վիճակի վատթարացման հանգամանքը), արձանագրել է ողջամիտ ժամկետներում վարույթի իրականացման կարգի պահպանում, քանի որ գտել է, որ նման հետաձգումները բխել են գործի շահերից եւ անհրաժեշտ են եղել գործի արդյունավետ քննության համար [20, p. 63]։
 4. Ներպետական օրենսդրությամբ պայմանավորված բարդ ընթացակարգերը։
 Սան Մարինոյի դեմ քննվող գործերից մեկով Եվրոպական դատարանը քննության առարկա է դարձրել այդ երկրի օրենսդրությամբ վարույթի քննության կոշտ ընթացակարգը, ըստ որի ցանկացած գործ անցնում է քննության 5 փուլով, որից ելնելով՝ առկա է նվազագույնը 8 դատական լսումներ հրավիրելու պահանջ։
  Դատարանը նշել է, որ պետության վրա է դրված Կոնվենցիայի 6-րդ հոդվածի պահանջներն ա112ԻՐԱՎԱԳԻՏՈՒԹՅՈՒՆ պահովելու պարտավորությունը, ուստի այս իմաստով խնդրո առարկա ժամկետները չեն բավարարում 6-րդ հոդվածով սահմանված «ողջամիտ ժամկետի» պահանջը [31, p. 31]։
 2) ԴԻՄՈՒՄԱՏՈՒԻ ՎԱՐՔԱԳԻԾԸ Դիմումատուի վարքագծի առնչությամբ Եվրոպական դատարանը նշել է, որ անձից պահանջվում է միայն ողջամտություն ("due diligence") ցուցաբերել իրեն առնչվող դատավարական քայլերի կատարման հարցում, ձեռնպահ մնալ ձգձգելու հնարքների գործադրումից եւ օգտվել ներպետական օրենսդրությամբ տրամադրվող շրջանակներից՝ վարույթը կրճատելու համար [32, p. 35]։
  Այսինքն, գործի ողջամիտ ժամկետներում քննության համար Եվրոպական դատարանի տեսանկյունից ակտիվ գործողությունների իրականացում չի ենթադրվում, այլ պարզապես պահանջվում է, որ անձը դիտավորությամբ չձգձգի դատավարական ժամկետները եւ իր իրավունքներից օգտվի բարեխղճորեն։
 Միաժամանակ, Եվրոպական դատարանն ընդգծել է, որ Դիմումատուի վարքագիծը համարվում է օբյեկտիվ փաստ, որը չի կարող վերագրվել պատասխանող պետությանը, եւ Կոնվենցիայի 6-րդ հոդվածի համատեքստում ողջամիտ ժամկետների հարց քննելիս անհրաժեշտ է միշտ դիտարկել նաեւ դիմումատուի վարքագիծը [34, p. 57]։
 Եվրոպական դատարանը տարբեր փաստակազմերով որոշումներով անդրադարձել է դիմումատուի վարքագծին, որը, թերեւս, կարող ենք պայմանականորեն անվանել «ողջամիտ ժամկետների» գործը քննելու հասկացության հետ անհամատեղելի վարքագիծ։
  Նման օրինակներից է, երբ Դիմումատուն վարույթի ընթացքում մի քանի անգամ փոխել է իր փաստաբանին եւ տրամաբանորեն ամեն նոր ներկայացուցիչ կարիք է ունեցել ծանոթանալ գործին [22, p. 103]։
 Որոշումներից մեկում Բարձր դատարանը գնահատման առարկա դարձնելով դիմումատուի վարքագիծը արձանագրել է վերջինիս, որը տվյալ գործով պատասխանողն էր, հապաղումները բոլոր ներպետական ատյաններում իր դիրքորոշումները ներկայացնելիս, որն էականորեն անդրադարձել է ողջամիտ ժամկետներում գործի քննության վրա Դատարանը արձանագրել է, որ դիմումատուի նման «ձգձգող» վարքագիծը նպաստել է դատավարական ժամկետների երկարացմանը (contributed to prolonging the proceedings) [10, p. 61]։
 113ԻՐԱՎԱԳԻՏՈՒԹՅՈՒՆ Դատարանը միաժամանակ արձանագրել է, որ միայն պետությանը վերագրվող ձգձգումները կարող են հանգեցնել ողջամիտ ժամկետներում գործի քննության կոնվենցիոն պահանջի խախտման փաստի մասին եզրակացության [17, p. 55]։
 3) ԻՐԱՎԱՍՈՒ ՄԱՐՄԻՆՆԵՐԻ ԳՈՐԾՈՂՈՒԹՅՈՒՆՆԵՐ Պայմանավորվող պետությունները պարտավոր են իրենց իրավական համակարգը կազմակերպել այնպես, որ դատարանները կարողանան ապահովել Կոնվենցիայի 6-րդ հոդվածի պահանջները, ներառյալ գործի ողջամիտ ժամկետներում քննության պարտավորությունը [29, p. Քանի որ անդամ պետություններն իրենց իրավական համակարգը պետք է կազմակերպեն այնպես, որ երաշխավորվի ողջամիտ ժամկետում դատական որոշումներ ձեռք բերելու իրավունքը, չափազանց մեծ ծանրաբեռնվածությունը չի կարող հաշվի առնվել որպես արդարացում Չնայած նրան, որ գործերի ժամանակավոր կուտակումը չի ներառում պետությունների համար պատասխանատվություն՝ պայմանով, որ վերջիններս անհրաժեշտ արագությամբ ձեռնարկեն իրավական պաշտպանության միջոցներին ուղղված գործողություններ՝ նմանատիպ բացառիկ իրավիճակները կարգավորելու համար [12, p. 51]։
 Եթե դատավորներին հաճախակի փոխելը դանդաղեցնում է վարույթը, քանի որ դատավորներից յուրաքանչյուրը պետք է աշխատանքը սկսի գործի նյութերին ծանոթանալով, դա չի կարող պետությանն ազատել ողջամիտ ժամկետի պահանջի մասով իր պարտավորությունից, քանի որ պետության խնդիրն է ապահովել, որ արդարադատության իրականացումը կազմակերպվի պատշաճ կերպով [23, p. 58]։
 4) ԴԻՄՈՒՄԱՏՈՒԻ ՀԱՄԱՐ ՎԵՃԻ ԸՆԹԱՑՔՈՒՄ ԻՆՉՆ Է ԴՐՎԱԾ ՌԻՍԿԻ ՏԱԿ Եվրոպական դատարանն ողջամիտ ժամկետում գործի քննության կոնվենցիոն պահանջը ճկուն մեկնաբանության է ենթարկել նաեւ այն իմաստով, որ առանձին տեսակ գործերի դեպքում, ելնելով վեճի առարկայի բովանդակությունից, դրանք դիտարկել է որպես հատուկ գործեր, որոնց քննության դեպքում պետությունը պետք է կիրառի ոչ ընդհանրական մոտեցում։
  Օրինակ՝ երեխայի խնամակալության վերաբերյալ գործերը [19, p. 72], աշխատանքային վեճերը [30, p. 17],դիմումատուի 114ԻՐԱՎԱԳԻՏՈՒԹՅՈՒՆ հիմնական մասնագիտական գործունեությունը [22, p. 111],կրթության իրավունքը [25, p. 109]։
 Այսպիսով, Եվրոպական դատարանի իրավակիրառ պրակտիկան հղկել ու ձեւավորել է արդար դատաքննության սահմանադրական նորմի գնահատման ուրույն մոտեցումներ եւ չափանիշներ։
  Ցանկացած գործով, երբ դիտարկում ենք ողջամիտ ժամկետներում գործի քննության սահմանադրական երաշխիքի ապահովման հարցը, պետք է իրավիճակը քննարկենք ինչպես օրենսդրական գործիքակազմի առկայության, այնպես էլ փաստակազմի շրջանակներում հասանելի իրավունքների կիրառման հնարավորությունը դիտարկելով։
  Կարեւոր ենք համարում ընդգծել, որ 2018 թվականին ընդունված ՀՀ քաղաքացիական դատավարության օրենսգրքի առանձին մի քանի վարույթների (աշխատանքային, կորպորատիվ եւ այլ) համար քննության հատուկ կարգի եւ ժամկետների սահմանումը հանդիսանում է մեկ քայլ առաջ Եվրոպական դատարանների որոշումների ազգային իրավական համակարգում ինպլեմենտացիայի գործում։
  Սակայն ՀՀ դատարաններում առկա խնդիրները կապված գործերի ողջամիտ ժամկետներում քննության հետ դեռեւս արդիական են։
  Նորույթ չէ այն, որ դրանք մեծապես ներկայացվում են որպես դատարանների ծանրաբեռնված աշխատանքի հետեւանք, սակայն ինչպես նշված է սույն հոդվածում, դա Եվրոպական դատարանի դիտարկմամբ բավարար հիմնավորում չէ ողջամիտ ժամկետներում գործի քննության կոնվենցիոն պահանջի խախտման համար, եւ պետությունը պետք է գործադրի իր լավագույն ջանքերը դատական համակարգի աշխատանքն արդյունավետ կազմակերպելու համար։
 Նշենք, որ 13.06.2006թ. ՀՀ դատարանների նախագահների խորհուրդը ընդունել է թիվ 98 որոշումը «Գործի քննության ողջամիտ ժամկետի պահպանման մասին» 1 , որտեղ անդրադարձ կա սույն հոդվածում քննարկման առարկա հանդիսացող մի շարք հիմնահարցերի, սակայն էական է այն, որ տվյալ որոշումն որեւէ կերպ չի սահմանում որեւէ հստակ ժամկետ, չի տալիս վարույթի տեւողության ցուցումներ, այլ միայն սահմանում է գործի քննության ժամկետի սկիզբը քրեական եւ քաղաքացիական գործերի համար եւ ամրագրում, որի «1. Գործի քննությունը պետք է իրականացվի հնարավորին սեղմ ժամկետում»։
  ՀՀ սահմանադրական դատարանը 05.02.2013թ. թիվ 1074 որոշմամբ անդրադարձ է կատարել «ողջամիտ Սույն հոդվածի մշակման պահին գործող իրավական ակտ է։
 115ԻՐԱՎԱԳԻՏՈՒԹՅՈՒՆ ժամկետների» հասկացության, սակայն էական ենք համարում ընդգծել, որ որեւէ նոր մոտեցում չի տրվել հասկացությանը եւ չի մեկնաբանվել դրա կիրառումն ազգային իրավական համակարգում, այլ դատարանը հաստատել է այն նույն մոտեցումները, որոնք մշակվել են Եվրոպական դատարանի կողմից։
 Որպես ողջամիտ ժամկետի ապահովման իրավական հենք դիտարժան է մեկ այլ իրավական գործիք, որը նոր խմբագրությամբ ընդունվեց 07.02.2018թ.-ին. խոսքը ՀՀ դատական օրենսգիրք ՀՀ սահմանադրական օրենքի մասին է, որի 89-րդ հոդվածի 1-ին մասի 28-րդ կետի համաձայն՝ Բարձրագույն դատական խորհուրդը՝ ... 28) սահմանում է գործերի քննության միջին տեւողության ուղենիշային ժամկետներ՝ ըստ գործերի առանձին տեսակների եւ բարդության։
  Այսինքն, օրենսդիրը՝ որպես Կոնվենցիայով եւ ՀՀ սահմանադրությամբ երաշխավորված արդար դատաքննության իրավունքի տարր՝ ողջամիտ ժամկետներում գործի քննության իրավունքի կիրառման երաշխիք նախատեսել է գործիքակազմի ստեղծման հնարավորություն։
  Սույն հոդվածի ուսումնասիրման պահին, այն է՝ ՀՀ դատական օրենսգիրք ՀՀ սահմանադրական օրենքի ընդունումից մեկ ու կես տարի անց, դեռ առկա չէ սահմանված ընդհանուր եւ միասնական մոտեցում գործերի քննության տեւողության վերաբերյալ։
  Սույն հոդվածի ուսումնասիրման արդյունքում հանգում ենք նրան, որ ՀՀ դատական օրենսգիրք ՀՀ սահմանադրական օրենքի հիշատակված նորմը հիմք ընդունելով անհրաժեշտ է մշակել կարգ, ըստ որի կսահմանվեն գործերի քննության տեւողության միասնական մոտեցումներ գործերի առանձին տեսակների համար՝ խմբավորելով դրանք ըստ ճյուղային իրավունքի ինստիտուտների, օրինակ՝ սեփականության իրավունքին առնչվող վեճեր, ընտանեկան վեճեր՝ առանձնացնելով ալիմենտի պահանջի գործերն ու երեխայի խնամքին ու բնակության վայրին առնչվող վեճերը, ապահովագրական գործերը եւ այլն։
  Առաջարկում ենք, որ վեճերի քննության սահմանվող ուղենիշային ժամկետները տարանջատվեն նաեւ ըստ դատական ատյանների։
  Ամեն պարագայում նման կարգավորումներ մշակելիս մշտական ուշադրություն կենտրոնում պետք է լինի դատավորի՝ որպես օրենքի հիման վրա անկախ եւ անաչառ արդարադատություն իրականացնող մարմնի կարգավիճակը, որը չի կարող ենթարկվել ոչ իրավաչափ սահմանափակումների(օրենսդրական լիազորությունների իրագործ116ԻՐԱՎԱԳԻՏՈՒԹՅՈՒՆ ման մասով) կամ որեւէ ճնշման, քանի որ հակառակ դեպքում չեն պահպանվիարդար դատաքննության իրավունքի համանուն տարրեր հանդիսացող իրավական երաշխիքները։
  Նշված առաջարկի իրագործումը, թերեւս, բարդ եւ ժամանակատար աշխատանք կլինի, սակայն ոչ անհնարին։
  Միեւնույն ժամանակ առաջարկի դիտարկման համատեքստում հարկ ենք համարում նշել, որ որոշ ճյուղային ինստիտուտներ ունեն ժամկետային կարգավորումներ։
  Խնդիրը կայանում է նրանում, որ, ամբողջության մեջ վերցված, դրանք այդուհանդերձ չեն ապահովում գործի ողջամիտ ժամկետներում քննության սահմանադրական նորմի իրագործումը։
  Բացի այդ, կարեւորում ենք նշել, որ ուսումնասիրման առարկա չենք դարձրել առանձին դատավարական գործողությունների առնչությամբ գործող օրենսդրական կարգավորումները (օրինակ՝ որոշումների կայացման ժամկետները, դատական նիստ հրավիրելու ժամկետներ), այլ դիտարկել ենք ըստ գործի տեսակների դատավարության տեւողությունն որպես մեկ ամբողջություն մեկ դատական ատյանում։
 Այսպես՝ օրինակ, եթե քննարկման առարկա ենք դարձնում քաղաքացիական գործերի քննությանտեւողության ընդհանուր ժամկետները, ապա կարող են արձանագրել, որ հստակ սահմանափակով ժամկետներ առկա են միայն աշխատանքային գործերի 2 եւ քաղաքացուն բժշկական ոչ հոժարակամ հետազոտության եւ (կամ) բուժման ենթարկելու վերաբերյալգործերի 3 դեպքում, մնացած բոլոր ժամկետները վերաբերում է կոնկրետ դատավարական գործողություններին, այլ ոչ ընթացքին։
  Այսինքն, մի շարք գործեր, որոնք իրենց առարկայով ենթադրում են հրատապություն, չեն քննվում իրենց տեսակի համար էական «ողջամիտ ժամկետներում»։
  Մինչդեռհարկ ենք համարում արձանագրել, որ դատավարությունը վերաքննիչ քաղաքացիական դատարանում համեմատության մեջ առաջին ատյանի դատարաններում գործերի քննությանը ընթանում է սեղմ եւ հստակ ժամկետներում 4 , որի ապահովմանը խթանել է 2018 թվականի խմբագրությամբՀՀ քաղաքացիական դատավաՀՀ քաղաքացիական դատավարության օրենսգիրք 210 հոդված, 2-րդ մաս (եռամսյա ժամկետ)ում ՀՀ քաղաքացիական դատավարության օրենսգիրք 274 հոդված, 1-ին մաս (5-օրյա կամ 24-ժամյա ժամկետ) ՀՀ քաղաքացիական դատավարության օրենսգիրք 377 հոդված (եզրափակիչ դատական ակտի դեմ գործերով եռամսյա ժամկետ, միջանկյալ դատական ակտերի դեպքում՝ 1-ամսյա ժամկետում) 117ԻՐԱՎԱԳԻՏՈՒԹՅՈՒՆ րության օրենսգիրքը եւ հատկապես դրա համաձայն գործող գրավոր կարգով գործերի քննության ընթացակարգը։
  Այսինքն, ընդհանրական վերլուծության դեպքում կարող ենք նշել, որ քաղաքացիական գործերով վարույթները առաջին ատյանի դատարաններում ընթանում են երկար դադարներով ու ձգձգումներով, իսկ վերաքննիչ դատարանում առավել սեղմ եւ կռահելի ժամկետներում։
 Իհարկե, այս առումով էական է նաեւ այն, որ ՀՀ վերաքննիչ եւ վճռաբեկ դատարաններն առհասարակ չեն իրականացնում գործի, ըստ էության՝ քննություն, ի տարբերություն, առաջին ատյանի դատարանների, սակայն դա ինքնին հիմք չէ առաջին ատյանի դատարաններում գործերի երկար ձգձգումներով քննության համար։
  Անդրադառնալով վարչական դատավարությունում որոշ տեսակի գործերի քննության ընդհանուր տեւողության ժամկետներիսահմանմանը կարող ենք հաստատել, որ ՀՀ վարչական դատավարության օրենսգրքով օրենսդիրը ի համեմատություն ՀՀ քաղաքացիական դատավարության օրենսգրքի սահմանել է ավելի լայն շրջանակ՝ թերեւս նախապատվություն տալով այն գործերին, որոնք բխում են հանրային շահից 5 եւ իրավունքի խախտումը հրատապ վերացնելու անհրաժեշտությունից 6 այն առումով, որ ժամկետի ձգձգման դեպքում անձն առհասարակ կարող է կորցնել հետաքրքրությունն իրացնելու իր իրավունքը։
 Սակայն օրինակ ՀՀ վարչական դատավարության օրենսգրքի 219-րդ հոդվածի 2-րդ մասը լիցենզիայի հետ կապված լիազոր մարմնի որոշումների իրավաչափությունը վիճարկելու վերաբերյալ գործերի վարույթի համար սահմանում է երկամսյա ժամկետ՝ հայցադիմումի ստանալու պահից։
  Մինչդեռ, եթե նման դատական ակտը բողոքարկվի վերաքննության կարգով, ապա տվյալ վարույթի տեւողությունը սահմանափակող որեւէ իրավական նորմա առկա չէ։
  Հերթական անգամ ստացվեց, որ նման թերի կարգավորումը օրենսդրական առումով չի կարող հանդիսանալ բավարար «ողջամիտ ժամկետներում» գործի քննության Օրինակ՝ հավաքի անցկացման մասին համայնքի ղեկավարի որոշումների եւ գործողությունների իրավաչափությունը վիճարկելու վերաբերյալ գործերի վարույթը՝ հիմք ՀՀ վարչական դատավարության օրենսգրքի 27 գլուխ Օրինակ՝ 1) ընտրական իրավունքի պաշտպանության վերաբերյալ գործերի վարույթը, 2) լիցենզիայի հետ կապված լիազոր մարմնի որոշումների իրավաչափությունը վիճարկելու վերաբերյալ գործերի վարույթը, 3) կոռուպցիայի կանխարգելման հանձնաժողովի եզրակացությունները փաստի հիմքով վիճարկելու վերաբերյալ գործերի վարույթը՝ հիմք ՀՀ վարչական դատավարության օրենսգրքի համապատասխանաբար 28, 30 եւ 31.2 գլուխներ 118ԻՐԱՎԱԳԻՏՈՒԹՅՈՒՆ սահմանադրական երաշխիքի եւ կոնվենցիոն նորմի ապահովման համար։
  Ինչպես նշվեց սույն հոդվածում, Եվրոպական դատարանը վարույթի տեւողության հարցը քննարկելիս դիտարկման առարկա է դարձնում նաեւ դատական ակտերի հարկադիր կատարման փուլի ժամկետները՝ հիմք ընդունելով նման փուլի ավարտով անձի խախտված իրավունքների վերջնական վերականգնումը։
  Սակայն այս առնչությամբ ՀՀ օրենսդրությունն ավելի շատ է կաղում։
  «Դատական ակտերի հարկադիր կատարման մասին» ՀՀ օրենքի 34-րդ հոդվածի 1-ին մասի համաձայն կատարողական գործողությունների իրականացման համար սահմանվում է երկամսյա ժամկետ, բացառությամբ որոշ դեպքերի, սակայն պրակտիկայում շատ քիչ են հանդիպում դեպքեր, երբ կատարողական վարույթն ավարտվի նշված ժամկետում։
  Այս հարցը, թերեւս, առանձին ուսումնասիրման առարկա է եւ հստակ օրենսդրական կարգավորումների կարիք ունի, քանի որ ամեն 2-րդ կատարողական վարույթով առկա է օրենսդրական նշված նորմի խախտում։
  Ներպետական օրենսդրության կարգավորումների ուսումնասիրությունը թույլ է տալիս եզրակացնել, որ «ողջամիտ ժամկետներում» գործի քննության իրավական գործիքակազմը խիստ «տեղային» է եւ վարույթի ընդհանուր տեւողության կարգավորման համար՝ ոչ արդյունավետ։
  Մինչդեռ Եվրոպական դատարանի նախադեպային որոշումների միջոցով ձեւավորված «ողջամիտ ժամկետներում» գործի քննության չափորոշիչները բավարար են օրենսդրական փոփոխությունների կատարման եւ դրանով իսկ արդար դատաքննության սահմանադրական իրավունքի կիրարկումն ապահովելու համար։
 Այսպիսով, միանշանակ է, որ «ողջամիտ ժամկետներում» գործի քննությունն ինքնուրույն գործող իրավունք է, չնայած որ միաժամանակ գործում է որպես արդար դատաքննություն իրավունքի հիմնական բաղադրատարր, որի ընդհանուր գործողությունը եւ հատկապես անմիջական գործելու հնարավորությունն անհրաժեշտ է ապահովել ճյուղային օրենսդրության նորմերով, իսկ դրա անհնարինության դեպքում միասնական պրակտիկա ձեւավորելով, որի ստեղծման իրավական հիմքը եւ հնարավորությունները քննարկվեցին սույն հոդվածում։
  Ինչ վերաբերում է կոնկրետ գործերով ժամկետների «ողջամտության» գնահատմանը, ապա Եվրոպական դատարանի նախադեպային որոշումները ձեւավորել են բավարար չափորոշիչներ, որոնք յուրաքանչյուր գործի 119ԻՐԱՎԱԳԻՏՈՒԹՅՈՒՆ համար առանձին-առանձին դիտարկելով ստեղծում են ընդհանուր պատկեր, որից եւ բխում է «ողջամտության» պայմանի պահպանման վերաբերյալ եզրակացությունը։
 ։
