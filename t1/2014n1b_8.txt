Քրիստոնյաների  համար  հիմնականում  ելակետային  է  խաչի  պաշտամունքը։
 Այս մասին Պողոս առաքյալը գրում է. §Որովհետև խաչի խոսքը կորածների համար հիմարություն է,  բայց մեզ՝ փրկվածներիս համար  Աստծո զորություն է¦ [3]։
 Աստվածաշնչական հիմք ունեցող խաչի պաշտամունքով են պայմանավորված քրիստոնյա հայերի համոզմունքները և ըստ այդմ բարբառային բառապաշար  ներթափանցած  կրոնական  բազմաթիվ  բառերն  ու  բառակապակցությունները, դարձվածքներն ու նկարագրական արտահայտությունները, համեմատություններն  ու  փոխաբերությունները,  առակներն  ու  ասացվածքները,անեծքներն ու բարեմաղթանքի խոսքերը։
Խաչ բնիկ հայերեն բառը բազմաթիվ բառաբարդումներով, բարբառայինհնչափոփոխակներով ու զուգադրություններով  բավականին ընդարձակ տեղ էգրավում Հր. Աճառյանի Արմատական բառարանում՝ §մահապարտներին վրանկախելու  փայտ,  որ  եղաւ  յետոյ  նշան  Քրիստոնէութեան,  փխբ.  վիշտ,  չարչարանք¦ [2] բացատրությամբ։
Տարածագործառական լայն ընդգրկում ունի գրական հայերենին բնորոշխաչ  ձևաիմաստային  միավորը  (Արարատյան,  Ջուղա,  Ղարաբաղ,  Բուրդուր,Թիֆլիս, Կարին, Հաջըն, Համշեն, Մալաթիա, Մոկս,  Մուշ, Նոր Նախիջևան,  Շատախ, Ոզմ, Պոլիս, Ռոդոսթո, Սեբաստիա, Սվեդիա, Սուչավա, Վան,  Ասլանբեկ, Փերիա և այլն)։
Բարբառախոս մի շարք վայրերում արձանագրված են հնչյունական զուգաբանություններ,  որոնք  արտահայտված  են  հիմնականում  ա  ձայնավորի  ևբառավերջին չ շնչեղ խուլի տարբերակայնությամբ։
 Նկատելի է, որ բառասկզբիխ խուլ կոկորդայինը բարբառներում հիմնականում հանդես է բերում կայունություն։
 Միայն թրքախոս հայերը խ – ի դիմաց ունեն հ հագագ, որը բացատրվում էգրական թուրքերենում խ բաղաձայնի բացակայությամբ։
 Բառը haç (հաչ)  ձևովփոխառվել է թուրքերենի կողմից։
Ա  > ա քմային  // աօ // էյ  // այ // օ  ձայնավորական, չ > շ // ճ //ճ շնչեղ բաղաձայնական հնչյունափոփոխակներով, կ խուլ բաղաձայնի, նաև ն ձայնորդիհավելումով  հնչազուգաբանություններ  են  արձանագրված  բարբառախոս  միշարք  վայրերում։
  Սվեդիայի  Խտրբեկի  խոսվածքի խաշկ1  և  Քեսաբի  բարբառիխաշկ      ա քմայինով  հնչազուգաբանությունների  բառավերջում  ավելացող  կխուլը կարելի է բացատրել շնչեղ խուլ ք հոգնակերտի խլացմամբ։
 Սեբաստիայիբարբառի խանճ  հնչատարբերակում ն ձայնորդը աճական է։
Մյուս տարածքներում  ունենք՝ խաօչ (Շատախ),  խաշ  (Ասլանբեկ),  խաճ(Մուշ, Մարտունու Մադինա, Բուլանուխի Գյաբոլներ, Համշեն, Աշտարակի Լեռնարոտ), խաճյ (Սասունի Ընգուզնակ և Սաղդուն, Խութի  Շեն և Թաղավանք), խէյչ,նաև՝ աս խայչ  (Քաբուսիե) և այլն։
րանակերտում,  Քեսաբում, Բեյլանում, Զեյթունում, Սալմաստում և այլուր։
Ա  ձայնավորի  քմայնացման  ենք  հանդիպում  (խաչ)  Առտիալում,  Տիգ Զեյթունի բարբառում տեղի է ունենում ա  քմայինի անցում է պարզ ձայնավորի՝ սեռական հոլովում հանգեցնելով խէչի ձևին։
  Այնթապում և Բեյլանումխէչ հնչատարբերակը բազմիմաստ է և խաչ մատնանշելուց բացի, ունի  §մոտ¦ 1 Հոդվածի բարբառային օրինակները ըստ ՀՀ ԳԱԱ լեզվի ինստիտուտի §Հայերենի բարբառագիտական ատլասի նյութերի հավաքման ծրագրի¦  ձեռագիր նյութերի,  բարբառագիտական մենագրությունների, ինչպես նաև բարբառախոս վայրերում մեր կողմիցկատարված գրառումների։
իմաստը՝ իգօ խէչիս (§մոտս արի¦)։
 Արամոյում խէչ հնչատարբերակը §ինձ մոտ¦նշանակելիս  դառնում  է խաչ իս,  իսկ  §նրա  մոտ եմ  գնում¦  (հերթօում  ի  խաչա)նախադասության  մեջ՝ խաչա։
  Կարելի  է  ենթադրել,  որ  այս  արտահայտությանիմաստը  պայմանավորված  է  խաչվել՝  §հանդիպել¦,  խաչմերուկ՝  §երկուուղիների հանդիպում¦ բառիմաստներով։
 Լոռու խոսվածքում խաչվել բայն ունի§անակնկալ հանդիպել¦, §անցանկալի հանդիպել¦ իմաստները։
 Տվյալ դեպքումառկա են խաչ արմատով նույնանուններ, որոնց իմաստային հիմքում ընդհանուրէ  խաչ  առարկայի  ֆիզիկական  պատկերը  և  ամենևին  կապ  չունի  խաչհասկացության քրիստոնեական ընկալման հետ։
Խէչ  հնչազուգաբանությունն է գրանցված նաև Հաղբատի խոսվածքում, Թիֆլիսի բարբառում։
 Թիֆլիսում այն դարձյալ հանդես է գալիս բազմիմաստությամբ՝ նշանակելով նաև §սրբապատկեր¦։
 Ինչպես նկատելի է, խաչ բառի բազմիմաստության  առաջացման  պատճառը  խաչ  և  սրբապատկեր  հասկացությունների քրիստոնեական  ընդհանուր բովանդակությունն է։
Խօչ  հնչատարբերակը  մենիմաստ  է  Համշենում,  սակայն  և    բազմիմաստություն է հանդես բերում մի քանի  բարբառատարածքներում։
 Այսպես,  Ագուլիսում այն  միաժամանակ նշանակում է և՛  §խաչ¦, և՛  §եկեղեցի¦, Զեյթունում և Ակնում այն երկնային մարմիններից մեկի անունն է, իսկ Ախալցխայում և Երևանում մատնանշում է  խաչի նշանով  խաղաթուղթը, որին վանեցիներն անվանումեն սպաթի  (կարծում ենք՝ զ  + փարթի  // պարտիա)։
 Վանում խօչ են անվանում խաղողի տեսակներից մեկը։
 Հավանաբար հաղորդության գինին այս խաղողիցեն պատրաստել, և կիրառության հետևանքով էլ առաջացել է բառի բազմիմաստությունը։
Ղարաբաղի  և  Վանի  բարբառներում  գործառական  են  -իկ,  նաև լ  աճականով՝  -լուկ  փոքրացուցիչներով  կազմությունները,  համապատասխանաբար՝խաչիկ և խաչլուկ՝ §խաչ¦ իմաստով։
Վանեցիներն ու  նորբայազետցիները  խաչ բառին հավելում են ցասման և օթյաց  որոշիչները՝  կազմելով     Ցասման խաչ  և Օթյաց խաչ  տեղանունները.Օթյաց խաչը Թադևոս ու Բարդուղիմեոս առաքալների հանդիպման վայրն է։
Ցասման  խաչերը  այն  խաչքարերն  են,  որոնք  տեղակայվում  են  բնակավայրերից  հեռու  գտնվող  վանքերի  մոտ,  արտերին  հարակա  բլուրների  վրա  ևհավատալիքի  համաձայն  պատվար  են  դառնում  աստծո  բարկության  առջև։
§Գրոց բրոցը¦ այդ մասին գրում է.  §Թէ ինչո՞ւ համար ըսուած է ցասման խաչ.վասն  զի  երբ  տարաժամ  ձիւն  կամ  կարկուտ  տեղայ...,  այն  մարդոց  ըրածը  չէ,աստուծոյ ցասումն կը համարին. և այդ ցասման դէմն առնելու համար Քրիստոսիխաչին պատկերը կը բարձրացնեն... երկնից առջև¦ [5]։
Խաչ նյութական և առարկայական խորհրդանիշի պաշտամունքի հիմքովէ առաջացել հայերի մեջ լայնորեն տարածում ստացած Խաչատուր անձնանունը,որից  ագուլիսցիները  կերտել  են  Խաչի  և  Խաչատրը,  Արարատյան  բարբառախոսները՝  Խաչիկ,  Խաչօ,  Խըչօ,  Խէչան  հատկանունները։
  Գիրեսունի  Գյումուշխանե  բնակավայրի  խոսվածքում  խաչատուր  –ը  հասարակ  գոյական  է՝§աշնանային քաղցրահամ տանձ¦ իմաստով։
 Կարելի է ենթադրել, որ տանձի այստեսակը հասունանում է Խաչվերացի տոնի օրերին։
Արևմտյան  խմբակցության  բարբառներից  Տիգրանակերտի  և  արևելյանտարածքից Շամախիում առկա է ա¯ ձայնավորի երկարացումով խա¯չ տարբերակը։
 Նույնահունչ տարբերակը Մուշի և Կարնո բարբառներում գործառվում էորպես ասելիքը հաստատելու երդման ձև։
 Խաչը վկայաբերելու երդման ձևերիենք հանդիպում նաև բարբառախոս այլ վայրերում։
 Նոր Նախիջևանում առկա էխաչը // ախաչը՝ §խաչը վկա¦ (=այն խաչը վկա) երդման ձևը։
 Մշեցիները երդվելիս պարզապես ասում են խաչ, Սթանոզի հայերը՝ խաչն-որ, Կեսարիայի, Պոլսիհայությունը՝ խաչ-որ։
  Պոլսեցու  ասածը  հաստատվում  է  նաև խաչվոր մասվորհարադրությամբ։
 Ինչպես նկատելի է, տվյալ դեպքում վկայաբերվում էր ոչ միայնխաչը,  այլև հաղորդության մասը, այսինքն՝ Քրիստոսի մարմնի խորհրդանիշը։
Հավարիկում  հանդիպում  ենք  խա՜չը  որոշյալ  և  շեշտակիր  բառին,  այսինքն՝ §խաչը վկա թող լինի¦ (օրինակ՝  §Խաչը, Շամամ, ախրի (=վերջում) քու քար սըրտըտանիլա յի ինձ կիրէզման¦)։
 Երզնկացիները երդման համար մի քանի տարբերակ  ունեն՝  խաչ-որ  հարադրությամբ,  խաչօր  կցականով  և  խաչօ  արտակարգհնչյունափոխության ենթարկված տարբերակով։
 Վանեցիները խոսակցին երդվել են տալիս իրեստ խաչ խան, պոլսեցիները՝  երեսդ խաչ հանե  հորդորահրամայականներով,  մանավանդ  երբ  խոսակցի  ասածը  համարում  են  անհեթեթություն։
Խաչ  բառով  է  կազմված  սուրբ  խաչին  նվիրված  տաղավար  տոնը՝  Խաչվերացը։
  Սուրբ  խաչ  որոշիչ-որոշյալ  բառակապակցությունը    խոսակցականհայերենում  ձայնավորական  և  բաղաձայնական  հնչյունափոխությունների,  րձայնորդի  կորստի արդյունքում դառնում է սբխէչ // սպխէճ  // սպխէջ // սփխէչ  (> սըբ + խէչ)։
 Մալաթիայի, Եվդոկիայի, Կեսարիայի, Այնթապի հայ և հույն թրքախոսների, նաև թուրքերի  շրջանում տարածված է Geldi Supxeç, yorğanı al, içeri geç(Եկավ սփխեչը, վերմակը առ, ներս գնա) ասացվածքը։
  Սուրբ խաչին հաջորդողՎարագա խաչի տոնը մարաշցիների խոսքում ունի Խաչին թևը անունը։
Արևելյան  խմբակցության  Նախիջևանի  բարբառում խաչ  փոխանվանաբար նշանակում է §սեպտեմբեր¦ կամ §աշուն¦։
 Բառիմաստի ծագումը առնչվումէ  սուրբ  խաչ  տաղավար  տոնի  հետ։
  §Մարտի  արևը  հարսիս,  խաչի  արևըաղջըկանս¦ (Նախիջևան) ։
Խաչ բառով են կազմված նաև անխաչ (Ախալցխա, Վան), խաչաթոռ (Արարատյան,  Ղարաբաղ),  Հազախաչ  (Ղարաբաղ),  խաչմայր  (Մարաշ),  խըչհանէք(Գորիս), խաչփաթաթուկ  (Լոռի), խաչհամբուր (Արարատյան, Մուշ), խաչօրհնէք// խաչօխնի  (Վան, Մուշ), խաչփառ (Արարատյան, Ուտիք) //  խաչվօռ (Ագուլիս),խաչալամ  (Խոյ, Սալմաստ, Քյոռփալու), խաչալեմ  (Գյումուշխանե, Պոլիս), խաչալամ  (Կեսարիա),  խաչկալ  (Արարատյան,  Ղազախ,  Շիրակ,  Խոյ,  Վան)  և  կրոնական այլ կազմություններ։
 Ղարաբաղի բարբառում խաչկալ և խաչամելիք բառերը  գործառվում  են  աշխարհիկ՝  §դռան  վրայի  խաչաձև  փայտ¦  իմաստով։
Պետք է հավելել, որ Ղարաբաղի բարբառում խաչամելիք  բառը բազմիմաստ է ևմիաժամանակ որպես գոյական նշանակում է §Քրիստոսի խաչելության փայտ¦,ինչպես նաև որպես ածական՝ §խաչաձև, խաչահանգի¦։
 Այս նույն իմաստն է արտահայտում նաև Սթանոզի խաչափայտ բազմիմաստ բառը, որը նախ՝ նշանակում է §ոստայնանկի սանրը շարժող տախտակ¦, ապա և՝ §դռան վրայի խաչաձևփայտ¦։
 Պետք է նշել, որ բարբառային բառարանները նման բացատրություն տալիս չեն հստակեցնում՝ դա փայտյա դռան վրա ամրացված խա՞չ է, թե՞ փականն էհանդիպակաց փայտի կտորի հետ խաչ կազմում։
 Առաջինի դեպքում, իհարկե,կունենայինք  հինկտակարանյան  իրողությամբ  պայմանավորված  ծիսաավանդույթային խորը բովանդակություն։
 Հայտնի է, որ Եգիպտոսից դուրս գալու նախորդ երեկոյան՝ կենդանիներ զոհաբերելուց հետո, աստված հրեաներին պատվիրում է. §Եվ զոպայի փունջ առեք, և կոնքի մեջ եղած արյունովը թաթախեցեք ևկոնքի մեջ եղած արյունիցը քսեցեք դրան վերայի սեմին և երկու դրանդիներին¦[3]։
 Ելից գրքում նաև ասվում է, որ  աստծու կողմից պատուհասվում են եգիպտացիների՝ դռների վրա արյան նշան չունեցող տները։
 Կարելի է ենթադրել, որ խաչկալը կամ խաչափայտը դռների վրա դրվել է հավատքի ուժով՝  աստվածային հաճությանն արժանանալու ակնկալությամբ, և ունի կրոնական բովանդակություն։
§Բիւրակն¦  հանդեսը  խաչ  արմատով  կազմություններին  հավելում  էՀամշենի խաչնիշ՝ §նիգ¦, Սվեդիայի խաչնել՝  §խաչանիշ նշանով առանձնացնել,խաչանշել¦ (դուռը խաչնեցի՞ր)։
  Համշենի, Տրապիզոնի  բարբառների  խաչինելբայերը հանդեսում տրված են հետևյալ բացատրությամբ.  §Դուռը փակել՝ նիգըդնելով  (գիւղական  դռների  նիգերը  փայտեայ  են,  և  երբ  հորիզոնական  կերպովնիգուի, ուղղահայեաց դրուած փայտի մէջից անցնելով խաչ է գոյացնում, որից էլծագում  է  այս  բառը¦  [4]։
  Չի  բացառվում,  որ  Սվեդիայի  բարբառի խաչնել  բայնունենա նաև §փակել¦   բացատրությունը։
 Կարելի է ենթադրել, որ Կիլիկիայի հայերը տների դռները խաչանշելու սովորույթ են ունեցել։
 Դա կարելի է բացատրելհրեաների  հինկտակարանյան  փորձով։
  Հայտնի  է,  որ  խաչակիրների  ճանապարհն  անցնում  էր  նաև  Կիլիկիայով։
  Խաչակիրները  հալածում    էին  այլադավաններին, հարձակման ենթարկում մահմեդականների բնակավայրերն ու տները,  որոնցից  առանձնանալու,  իրենց  քրիստոնյա  լինելը  հայտնելու  համար  էլտեղի հայերը խաչանշել են իրենց  տների դռները։
Կրոնական բառապաշարում խաչ -ը ենթարկվել է բառիմաստի փոխհաջորդման, այսինքն՝ տեղի է ունեցել §...բառի հին (աշխարհիկ – ՀՄ) իմաստի կորուստ, §մահացում¦ և  նոր իմաստի ձեռքբերում, այլ կերպ ասած՝ բառի նախկինիմաստի փոխարինում նոր ուղղակի իմաստով¦ [1]։
Մի շարք կազմություններում խաչ բառն ի հայտ է գալիս իր նախնական՝աշխարհիկ բովանդակությամբ։
 Ղրիմի, Նոր Նախիջևանի հայերը սովորույթ ենունեցել խաչ-ը աշխարհիկ բառաբարդումներում չգործածել։
 Օրինակ, §խաչաձև,խաչահանգի¦ բառին որպես հոմանիշ գործածում էին խաչմերերկինք (խաչ մերերկինք) արտահայտությունը։
 §Մասսեաց աղաւնին¦ այդ մասին գրում է, որ դաանում էին §բարեպաշտական երկիւղածութեամբ՝ չուզելով խաչին անունը հասարակ  բաներու  վրայ  գործածել,  միանգամայն  և  նշանակութիւնը  պահել¦  [6]։
Խարբերդի  բարբառի  խաչկպել  բայը  ևս  ունի  աշխարհիկ  բովանդակություն՝§ձեռքերը խաչաձևել¦։
Շրջանցելով խաչ  ձևաիմաստային  միավորին  հարակից  աշխարհիկ բովանդակություն ունցող բազմաթիվ բառեր ու արտահայտություններ՝ նշենք, որերբեմն առկա է աշխարհիկ և կրոնական բովանդակության փոխկապակցվածություն և ներքին իմաստային կապ։
 Արարատյան բարբառի Երևանի և  Աշտարակիխոսվածքներին  բնորոշ    է խաչափունջ  («փնջած հասկ»)  բառը,  որի աշխարհիկիմաստով  է  պայմանավորված խաչփունջ  բառի  կրոնական  իմաստը։
  Պ.  Պռոշյանը գրում է. §Երբ արտը քաղում են, ցորենը խաչաձև կապում են և բերում տիրոջը նվիրում, նրանից միրգ առնում որպես ընծա, այս սովորությունը մտել է ևայգիների աշխատանքների ժամանակը. երբ մի այգին մշակելուց ավարտում են,այն երեկոյին միրգ են բերում և ուրախություն անում. այս ուրախության անուննէլ մնացել է խաչփունջ¦  [7, էջ 83]։
 Խաչփունջն ինչ-որ առումով միավորում է և՛ագապիի,  և՛  ժամոցի  կրոնական  իմաստները։
 Խաչափունջ  բառին  հոմանիշ  էԲուլանուխի  խոսվածքի  խաչբուս  (ՙցորենի  ծղոններից  խաչաձև  հյուսվածք՚)կցականը։
Այսպիսով, հայերենի  տարածքային  տարբերակներում խաչ  բառը  հանդես է գալիս միայն հնչյունական տարբերակներով։
 Բարբառային բառապաշարըհարուստ  է  խաչ  բառով  կազմված  դարձվածքներով,  նկարագրական  արտահայտություններով,  բառակապակցություններով,  համեմատություններով,  փոխաբերություններով և այլ կազմություններով։
Գ ր ա կ ա ն ո ւ թ յ ո ւ ն 1.  Աղայան Է. Բ., Լեզվաբանության հիմունքներ, Երևան, ԵՊՀ, 1987, 380 էջ։
2.  Աճառյան Հ. Հ., ՀԱԲ, հ. Բ, Երևան, ԵՊՀ, 1971-1979, Ե-Կ – 687 էջ, էջ 333-335։
3.  Աստուածաշունչ մատեան Հին և Նոր կտակարանաց, 1997, Մայր Աթոռ Ս. Էջմիածին և Հայաստանի Աստուածաշնչային ընկերութիւն։
4.  «Բիւրակն», Կ. Պոլիս, 1899, 655 էջ։
5.  «Գրոց բրոց», Կ. Պոլիս, 1874, էջ 117-118։
6.  «Մասսեաց աղաւնի», Թեոդոսիա, 1863, էջ 202։
7.  Պռոշյան Պ.Ս., Երկերի ժողովածու, հ. 1,Երևան, «Հայաստան» հրատ., 1974, 90 էջ։
Տեղեկություններ հեղինակի մասինՄեսրոպյան Հայկանուշ  Հովսեփի - բան. գիտ. թեկն, դոցենտ, ՀՀ ԳԱԱ լեզվի ինստիտուտ, E-mail։
