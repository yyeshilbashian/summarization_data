Ներկայումս  ինքնասպանությունը  գլոբալ  հասարակական  հիմնախնդիրէ։
  Այն  ուսումնասիրվում  է  մի  շարք  գիտությունների`  իրավագիտության,  հասարակագիտության,  հոգեբանության,  բարոյագիտության  կողմից։
  Սույն  հոդվածը  անդրադառնում  է  ինքնասպանությունների  կանխարգելման  հոգեբանական  տեսանկյուններին։
  Գրեթե  յուրաքանչյուր  հինգ  րոպեն  մեկ  ինչ-որ  մեկըզրկում  է  իրեն  կյանքից։
  Առավել  մտահոգիչ  է  այն  փաստը,  որ  վերջին  30  տարիների  ընթացքում  ինքնասպանությունների  թիվը  15-24  տարեկան  անձանցշրջանում եռապատկվել է [2;3;4]։
 Մեր երկրում 2011թ. ինքնասպանություններիու ինքնասպանությունների փորձերի դեպքերը 2010թ. համեմատությամբ աճելեն 9,4 %-ով` կազմելով 647 դեպք [1]։
  Որպես հետևանք՝ երիտասարդների մահվան պատճառների մեջ ինքնասպանությունը գրավում է երկրորդ տեղը (առաջին  տեղում  դժբախտ  պատահարներն  են)։
  Ինքնասպանությունների  համարկարելի  է  նշել  տարբեր  դրդապատճառներ՝    խուսափում  ցավից  կամ  հոգեկանլարվածությունից, ագրեսիայի ուղղորդում դեպի իր անձը, մտերիմներին պատժելու  միջոց՝  մեղքի  զգացման  առաջացման  միջոցով,  րոպեական  անտրամաբանական  հույզերի  և  իմպուլսների  ազդեցության  հետևանք։
  Ինքնասպանություններ  կատարում են միայնակ մարդիկ։
 Նրանք  հաճախ տառապում են «թունելային  տեսողությամբ»,  երբ  ենթադրում  են,  որ  ինքնասպանությունըխնդրի հաղթահարման միակ ուղին է։
 Դժբախտությունն այն է, որ խնդիրներնանցողիկ են, իսկ ինքնասպանությունը՝ անուղղելի։
Ինքնասպանությունների մասին կան բազմաթիվ առասպել-մոլորություններ, որոնց վստահելով՝ կարելի է կորցնել անձին [9]։
 Ամենատարածված մոլորությունն այն է, որ ինքնասպանություն կատարում են հոգեպես ոչ բնականոնվիճակում գտնվող մարդիկ։
 Տարածված է նաև այն կարծիքը, որ գոյություն ունիանձի  հատուկ  հոգեբանական  տիպ,  որը  հակված  է  ինքնասպանությունների։
Սակայն իր կյանքին կարող է վերջ դնել ամեն մի մարդ՝ անկախ նրա հոգեբանական տիպից։
 Մյուս մոլորությունն այն է, որ եթե անձը որոշել է ինքնասպանություն գործել, նա անպայման դա կանի։
 Ճգնաժամային իրավիճակում մարդը  իսկապես  զգում  է  հոգեկան  աջակցության,  հուզական  ջերմության,  կարեկցանքի կարիք։
 Սակայն ինքնասպանության ցանկությունը կարող է կրել ժամանակավոր բնույթ։
 Հաջորդ մոլորությունն այն է, «որ մարդիկ, ովքեր խոսում ենինքնասպանության  մասին,  երբեք  դա  չեն  կատարի»։
  Ի  հակադրություն  այսսխալ պատկերացման՝ ինքնասպանների մեծամասնությունը մահվանից առաջուղղակի կամ անուղղակի ձևով հայտնում է իր պլանների մասին։
 Իրենց մտադրությունների քննարկման հնարավորությունը տառապող մարդկանց օգնում էհաղթահարելու  վտանգավոր  մտադրությունները  և  իմանալու  աջակցությանհամար ուր դիմել։
Ինքնասպանություն  կատարած  անձանց  մեծամասնությունը  այս  կամ  այնկերպ  փորձում  է  ուշադրություն  գրավել։
  Նախապատրաստվող  ինքնասպանությունների նշաններ կարող են լինել՝1.  սուիցիդալ մտքերի արտահայտումը,2.  ինքնասպանությունների նախորդ փորձերը,3.  դժբախտ սիրո հետևանքով ապրվող դեպրեսիան,4.  քրոնիկ  հիվանդության,  ուսումնական  կամ  աշխատանքային  անհաջողությունների հետևանքով առաջացած հուսահատությունը,5.  անձնային ակնառու փոփոխությունները,6.  ալկոհոլի կամ թմրանյութի օգտագործումը,7.  անօգնականության զգացումը,8.  սովորույթների փոփոխումը։
Վերջին ժամանակներս մեծ ուշադրություն է դարձվում ինքնասպանությունների կանխարգելմանը [7;10]։
 Անհրաժեշտ է հիշել, որ ինքնասպանությունկատարելու  յուրաքանչյուր  սպառնալիք  պետք  է  լուրջ  ընդունել։
  Սովորաբարդրա տակ թաքնված է օգնության ճիչը։
 Եթե դուք նկատեք ձեր հարազատներիկամ  ընկերների  վարքում  ինչ-որ  անսովոր,  տագնապահույզ  բան,  ձգտեքայնպես անել, որ նրանք մասնագիտական օգնություն ստանան։
 Առաջինը, ինչպետք  է  անել,  տանել  այդ  անձին  հոգեբանի,  հոգեթերապևտի  մոտ։
  Եթե  նահրաժարվում է մասնագետի մոտ գնալուց, պետք է օգնել նրան արտահայտելուզգացմունքները,  ցույց  տալ  անկեղծ  կարեկցանք  և  հոգածություն։
  Դուք  կարողեք  առաջարկել  նրան  դիտարկել  այդ  խնդրի  լուծման  ուրիշ  եղանակներ  ևս։
Պետք է նաև բացահայտել, թե գոյություն ունի արդյոք ինքնասպանություն կատարելու  կոնկրետ  պլան։
  Եթե  այդպիսի  պլան  գոյություն  ունի,  ապա  իրավիճակը դառնում է ավելի վտանգավոր։
 Եթե անձն ընտրել է ինքնասպանությանտեղը, եղանակը, միջոցները, ապա դա վկայում է այն մասին, որ վերջին քայլըշատ մոտ է։
  Եթե նա համառորեն շարունակում է հրաժարվել մասնագետի մոտգնալուց, պայմանավորվեք հաջորդ հանդիպման համար։
 Այդ ընթացքում դուքինքներդ  կարող  եք  մասնագետից  խորհուրդ  ստանալ։
  Ինքնասպանությանցանկություն  ունեցող  անձին    անհրաժեշտ  է  վստահություն  ներշնչել  իր  անձնային արժանիքների և այն բանի համար, որ ինքը պետք է շրջապատողներին։
Աջակցության դեպքում կարելի է փրկել նրա կյանքը։
Ինքնասպանության  կանխարգելումը  կարող  է  տարբեր  խնդիրներլուծել. աուտոագրեսիայի տարբեր միջոցների հասանելիության վերահսկում ևսահմանափակում,  ռիսկի  խմբի  և  գործոնների  վերահսկում,  բժշկահոգեբանական  օգնության  ցուցաբերում։
  Ռ.  Կոչյունասը  ներկայացնում  է  ինքնասպանության  մտադրություն  ունեցող  անձանց  հոգեբանական  խորհրդատվությանկանոնները.1.  հաճախակի հանդիպել նրանց հետ,2.  շեշտը դնել նրանց կյանքի դրական կողմերի վրա,3.  պետք  չէ  խուճապի  մատնվել  և  ձգտել  թաքցնել  այդ  զգացումը՝  այցելուինպատմելով ինքնասպանության անթույլատրելիության բարոյական նորմերիմասին,4.  անհրաժեշտ  է  խորհրդատվության  մեջ  ներառել  այցելուի  համար  նշանակալից անձնավորությունների,5.  այցելուին հնարավորություն տալ ցանկացած պահի կապվել խորհրդատուիհետ,6.  վերահսկել այցելուի հնարավոր մանիպուլյացիաները,7.  տեղեկացնել այցելուի համար կարևոր մարդկանց,8.  հիշել,  որ  իր  արարքների  համար  առավել  մեծ  պատասխանատվությունկրում է այցելուն [6]։
Հատկապես կարևոր է հոգեբանական օգնությունը ինքնասպանությունների  սուր հակազդումներով անձանց համար, որոնց գերակշռող մեծամասնությունն  առողջ  է։
  Անհետաձգելի  օգնության  գլխավոր  նպատակն  է  կանխելհակազդման  հետագա  զարգացումը  և  ինքնասպանության  դիմելը  [5]։
  Դրահամար անհրաժեշտ է օգնել անձին տիրապետելու իրավիճակին, ինչպես նաևուղղելու  և  շտկելու  անձնային  ոչ  հարմարվողական  դիրքորոշումները,  որոնքպայմանավորում են ճգնաժամային իրավիճակների և ինքնասպանություններիմիտումների  զարգացումը։
  Մենք  պետք  է  ելնենք  այն  բանից,  որ  ճգնաժամը  ոչայնքան  հանգամանքների  հետևանք  է,  որքան  դրա  նկատմամբ  բացասականվերաբերմունք, որպես հետևանք՝ դիտվում է հոգեվնասվածքային իրավիճակիվրա կայուն սևեռման երևույթ։
Ճգնաժամային կանխարգելման անհետաձգելի քայլերն են՝1.  Զրույցը։
  Ինքնասպանությունների  կանխարգելման  առաջին  քայլը  անձնական շփման հաստատումն է և  վստահության նվաճումը։
 Հաճախ ինքնասպանը  գտնվում է փսիխալգիայի (անտանելի հոգեկան ցավ) վիճակում, նրագիտակցությունը  նեղացած  է,  այդ  պատճառով  ուրիշի  հետ  խոսակցությունըկարող  է  նվազեցնել  տագնապի  մակարդակը։
  Այս  իրավիճակում  ամենակարևորը  լսել  կարողանալն  է։
  Անհրաժեշտ  է  խրախուսել  մտքերի  և  զգացմունքների  բաց  արտահայտումը  ապրումակցման  օգնությամբ՝  նվազեցնելովլարվածությունը։
  Այս  փուլում  նաև  անհրաժեշտ  է  անցկացնել  հանգամանքների  և  ինքնասպանության  վտանգի  աստիճանի  գնահատում։
  Եթե  այնիրական  է,  ապա  զրույցը  պետք  է  ուղղված  լինի  ինքնասպանության  կատարման որոշման հետաձգման նվաճմանը։
2.  Իրավիճակի  գիտակցական  տիրապետումը։
  Հատուկ  հարցերի  և  պնդումների  օգնությամբ  անհրաժեշտ  է  հաղթահարել  բացառիկ  և  անհաղթահարելիիրավիճակի զգացումը։
 Ապրումների սրությունը կարելի է նվազեցնել՝ կենտրոնանալով  նախորդ  նվաճումների  և  հաջողությունների  վրա։
  Այս  փուլումկարելի է կիրառել նաև այնպիսի եղանակներ, ինչպիսիք են հույզերի արտացոլումը,  ինքնասպանության  ապրումների  վերբալացումը,  հույզերի  աղբյուրների որոնումը։
3.  Համաձայնության  հաստատումը։
  Հաջորդ  քայլը  ինքնասպանության ակտիվության հիմքում ընկած խնդրի որոշումն է։
 Սակայն ոչ մի դեպքում չիկարելի այդ խնդիրը նվազեցնել անձի աչքում, այլ ընդհակառակը, փորձել այնբաժանել մասերի և առանձին-առանձին տալ դրանց լուծումներ։
 Այս փուլումկարևոր  է  օգնել  ինքնասպանության  փորձ  կատարողին  փնտրելու  խնդրիլուծման    այլընտրանքային  ուղիներ։
  Աշխատանքի  հիմնական  եղանակներնեն՝  իրավիճակի  լուծման  վարկածների  առաջադրում,  որոշակի  պլանի  ձևավորում,  անձի  նախաձեռնողությունը  խթանելու  նպատակով  լռության  պահպանում և պլանի մշակման համար ժամանակի տրամադրում։
4.  Ակտիվ հոգեբանական աջակցություն և  ինքնավստահության բարձրացում։
Այս  փուլի  առաջատար  եղանակներն  են  համոզումը,  ներշնչումը,  անձնայինռեսուրսների ակտիվացումը։
 Վերջին՝ ավարտական քայլն այն վստահությաններշնչումն է, որ անձը անպայման կհաղթահարի խնդիրը։
5.  Ճգնաժամային  իրավիճակի  հաղթահարման  ռեսուրսների  որոնում։
Այդպիսի  ռեսուրսներ  կարող  են  լինել  ընտանիքը,  մասնագիտական  գործունեությունը, մոտ մարդիկ, երազանքների իրականացումը։
 Կարևոր է այսպիսիանձի հետ ազատ խոսել, որպեսզի նա իրեն հարցաքննվողի դերում չզգա։
 Այսփուլում անհրաժեշտ է նախանշել ճգնաժամային իրավիճակը հաղթահարելումի քանի ուղիներ, բայց ոչ մի դեպքում չի կարելի թելադրել նրան քո կարծիքը։
Վերջում  պետք  է  քննարկել  նաև,  թե  այս  իրավիճակի  հաղթահարումը  ինչչափով օգտակար կլինի ապագայում նոր դժվարությունների հաղթահարմանհամար։
Թվարկված աշխատանքների արդյունքում անձը պետք է համոզվի, որ՝1.  դժվար հուզական վիճակները ժամանակավոր են և թերապիայի ընթացքումկփոխվեն,2.  ուրիշները  նմանատիպ  իրավիճակներում  իրենց  նույնպես  այդպես  վատ  ենզգացել, իսկ  հետո նրանց վիճակը լիովին վերականգնվել է,3.  ինքը  կարևոր  է  իր  հարազատների,  ընկերների  համար,  իսկ  կյանքից  իրհեռացումը նրանց համար շատ դժվար կլինի։
Ծայրահեղ  դեպքում  կարելի  է  նրան  համոզել,  որ  յուրաքանչյուր  անձիրավունք  ունի  ազատ  տնօրինելու  իր  կյանքը,  սակայն  այդ  կարևոր  հարցիլուծումը  կարելի  է  հետաձգել  մի  քանի  օրով  կամ  շաբաթով,  որպեսզի  հետոհանգիստ  ամեն  ինչ  կշռադատել։
  Աշխատելով  այսպիսի  անձանց  հետ՝  հատկապես  կարևոր  է  ցուցաբերել  նրբանկատություն  և  հարգել  մարդու  ազատընտրության իրավունքը, բայց նաև հիշեցնել, որ մյուս մարդիկ իրավունք ունենօգնելու իրեն վերանայելու իր որոշումը։
Ճգնաժամային  օգնության  ցուցադրումից  հետո  նպատակահարմար  էհետագա  աշխատանքը կազմակերպել  թերապևտիկ տարբեր  մեթոդներ  կիրառելով՝ կոգնիտիվ հոգեթերապիա, լոգոթերապիա, աքսիոհոգեթերապիա, արտթերապիա։
Այս խնդրի լուծման առաջին մոտեցումը հասարակական ուշադրությանուժեղացումն է և դրա կանխարգելման ուղիների և միջոցների որոնումը։
 Շատքաղաքներում  գոյություն  ունեն  շուրջօրյա  ճգնաժամային  կենտրոններ  ևհատուկ հեռախոսային ծառայություններ, որոնց աշխատակիցները ձգտում ենորոշել  զանգահարողի  մտադրությունների  լրջության  աստիճանը,  մտնում  եննրա  հետ  շփման  մեջ,  արտահայտում  ապրումակցում  և  նրա  խնդրի  հասկացում,  քննարկում  են  ստեղծված  իրավիճակից  դուրս  գալու  հնարավոր  եղանակներն  ու  ուղիները,  ձգտում  են  այդ  մարդուց  նախապես  օգնություն  ընդունելու  համաձայնություն  ստանալ։
  Կարծում  ենք,  թե  ժամանակն  է  մեր  քաղաքում էլ ստեղծելու հոգեբանական հեռախոսային «թեժ գծեր», որոնց ուշադրության  կենտրոնում,  բացի  հոգեբանական  բռնություններից,  կլինեն  նաև  հոգեբանական  բազմաբնույթ  հարցեր,  խնդիրներ,  այդ  թվում՝  ինքնասպանությունների վաղ կանխարգելումը։
Վ. Սատիրը նշում է. «Խնդիրները միշտ կլինեն մեզ հետ։
 Խնդիրը ինքնինխնդիր  չի  ներկայացնում,  խնդիրն  այն  է,  թե  ինչպես  է  մարդն  այն  հաղթահարում։
 Հենց սա է մարդկանց վրա բացասական ազդեցություն թողնում։
 Եթե մենքսովորենք այլ կերպ վարվել խնդրին, ապա և խնդիրները կդառնան ուրիշ» [8]։
Գ Ր Ա Կ Ա Ն Ո Ւ Թ Յ Ո Ւ Ն 1.  Հայաստանի վիճակագրական տարեգիրք, Եր., 20112.  Վարդանյան Կ. Անձի հոգեբանական առանձնահատկությունների դերը սուիցիդալվարքի պատճառականության շղթայում, Եր., 2008Տեղեկություններ հեղինակի մասինՀայկուհի Մաէնլեստի Կնյազյան - հոգ. գիտ. թեկնածու, դոցենտ, Գյումրու Մ. Նալբանդյանիանվան պետական մանկավարժական ինստիտուտ, հոգեբանության ամբիոն, Е-mail։
