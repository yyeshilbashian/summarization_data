Անհատը որպես հիմնական իրավունքների եւ ազատությունների կրող։
  Ինչպես հիմնական իրավունքներով սահմանափակված հասցեատերերի՝ հանրային իշխանության որոշակիացման պարագայում, այնպես էլ՝ հիմնական իրավունքների եւ ազատությունների կրողների շրջանակը հստակեցնելու համար անհրաժեշտ է վերլուծությունը սկսել ՀՀ Սահմանադրության 3-րդ հոդվածի այնպիսի ձեւակերպումներից, ինչպիսիք են՝ «Մարդու եւ քաղաքացու հիմնական իրավունքների եւ ազատությունների հարգումն ու պաշտպանությունը հանրային իշխանության պարտականություններն են», «hանրային իշխանությունը սահմանափակված է մարդու եւ քաղաքացու հիմնական իրավունքներով եւ ազատություններով՝ որպես անմիջականորեն գործող իրավունք» կամ, ընդհանուր առմամբ, ՀՀ Սահմանադրության 2-րդ՝ «Մարդու եւ քաղաքացու հիմնական իրավունքները եւ ազատությունները» գլխի վերնագրի ձեւակերպումից։
 172ԻՐԱՎԱԳԻՏՈՒԹՅՈՒՆ Նշված հասկացությունները թույլ են տալիս արձանագրելու, որ հիմնական իրավունքների կրողը սկզբունքորեն մարդն է։
  Սակայն պետք է ընդգծել, որ հենց նույն ձեւակերպումներից ակնհայտ է, որ սահմանադրական մակարդակում ճանաչվում եւ երաշխավորում են ոչ միայն մարդու, այլեւ՝ ՀՀ քաղաքացիների հիմնական իրավունքները եւ ազատությունները։
 Պետությունները ոչ միայն հիմնական իրավունքների մակարդակում, այլ նաեւ օրենքներով սահմանված իրավունքների պարագայում, դրանք սկզբունքորեն տրամադրում են իրենց քաղաքացիներին, իսկ այն հիմնական իրավունքները, որոնց դեպքում բացակայում է քաղաքացիության անհրաժեշտությունը՝ նաեւ օտարերկրացիներին եւ քաղաքացիություն չունեցող անձանց։
  Բացառապես քաղաքացիների համար են նախատեսված այսպես կոչված քաղաքական իրավունքները, որի կրող լինելու համար անհրաժեշտ է ՀՀ քաղաքացիության առկայությունը։
  Այս մոտեցման սահմանադրական հիմքը նախ պետք է փնտրել ՀՀ Սահմանադրության 2-րդ հոդվածում, որտեղ հստակ նշված է, որ «Հայաստանի Հանրապետությունում իշխանությունը պատկանում է ժողովրդին եւ ժողովուրդն իր իշխանությունն իրականացնում է ազատ ընտրությունների, հանրաքվեների, ինչպես նաեւ Սահմանադրությամբ նախատեuված պետական եւ տեղական ինքնակառավարման մարմինների ու պաշտոնատար անձանց միջոցով»։
  Հաջորդելով 1-ին հոդվածին, որն ամրագրում է Սահմանադրությամբ հիմնադրված պետականության բնութագրերը, կազմակերպման եւ գործունեության հիմնարար սկզբունքները` այն փաստում է շատ կարեւոր հիմնադրույթ. պետական իշխանության համակարգը, նրա ինքնիշխանությունն ածանցված են ժողովրդից, նրա ինքնիշխանությունից, ժողովուրդը հասարակական համակարգում ունի հիմնադրի կարգավիճակ։
  «Ժողովուրդ» հասկացությունն ամենալայն քաղաքական-իրավական իմաստով ենթադրում է մեկ պետության մեջ միավորված քաղաքացիներին։
 Ժողովրդաիշխանության պայմաններում իշխանության իրականացումը հիմնադրվում, օրինականացվում (լեգիտիմացվում) եւ վերահսկվում է ժողովրդի, այսինքն` պետության քաղաքացիների կողմից։
 Ժողովրդաիշխանությունը հանդես է գալիս ժողովրդի ինքնորոշման եւ ինքնակառավարման ձեւերով, որին հավասար հիմքերով կարող են մասնակցել բոլոր քաղաքացիները [1, էջեր 55-56]։
 173ԻՐԱՎԱԳԻՏՈՒԹՅՈՒՆ Ստացվում է, որ, կախված սուբյեկտիվ հիմնական իրավունքի տեսակից, ՀՀ Սահմանադրութամբ որոշակիացվում է դրանց կրողների շրջանակը։
  Ասվածն առավելապես վերաբերում է քաղաքական իրավունքներին, որոնց պարագայում պետությունը կարող է դրանց կրողների շրջանակը սահամանփակել իր քաղաքացիներով, ինչպես ՀՀում, կամ հնարավորություն տալ այս կամ այն քաղաքական իրավունքի իրացմանը (օրինակ առանձին պետություններում՝ ընտրություններին մասնակցելու իրավունքը) մասնակցելու նաեւ օտարերկրացիներին [2, էջ 124]։
 Հատկանշական է, որ առանձին պետություններ հիմնական քաղաքական իրավունքներից օգտվելու հնարավորություն են տալիս նաեւ օտարերկրացիներին։
  Մասնավորապես, Եվրոպական միության վերաբերյալ պայմանագրի 8b հոդվածի համաձայն՝ (ընդունված 7 փետրվարի 1992 թվական) «Միության ցանկացած քաղաքացի, ով ապրում է Միության այն պետությունում, որի քաղաքացի չէ (այսինքն տվյալ պետության քաղաքացիության ռեժիմի իմաստով՝ օտարերկարցի է), ինչպես տվյալ պետության քաղաքացիները, իրավունք ունի մասնակցելու մունիցիպալ մարմինների ընտրություններին (ընտրել եւ ընտրվել)»[3, էջ Այսպիսով, Եվրոպական միության անդամ-պետությունները Միության սահմաններում անդամ պետությունների, սակայն իրենց պետության քաղաքացի չհանդիսացող անձանց տալիս են ակտիվ եւ պասիվ ընտրական իրավունք։
  Ավելին, Եվրոպական միության վերաբերյալ պայմանագրի նշված դրույթներն ամրագրում են ստացել նաեւ անդամպետությունների օրենսդրությամբ։
  Օրինակ, «Օտարերկրացիների իրավունքների եւ ազատությունների մասին» Իսպանիայի օրենքի 6-րդ հոդվածի համաձայն՝ «Օտարերկրացիները, օրենքներին եւ համաձայնագրերին համաձայն, մունիցիպալ ընտրությունների ժամանակ ունեն ընտրական իրավունք»[4]։
 Չնայած այն հանգամանքին, որ իրավաբանական գրականության մեջ ինչպես համապետական, այնպես էլ տեղական մակարդակներում ընտրական իրավունքն (ակտիվ եւ պասիվ) ընդունված է դասել այսպես կոչված քաղաքական իրավունքների շարքին, կարծում ենք՝ այս իրավունքի՝ երկու տարբեր մակարդակներում իրացման իմաստով կան սկզբունքային տարբերություններ։
  Նախ պետք է նշել, որ տեղական 174ԻՐԱՎԱԳԻՏՈՒԹՅՈՒՆ մակարդակներում օտարերկրացիներին եւ ապաքաղաքացիներին ընտրական իրավունք տրամադրելն անհրաժեշտ է դիտարկել որպես վերջիններիս համայնքի սահմաններում ինտեգրման կարեւոր փուլ, ինչպես նաեւ հետագայում քաղաքացիության տրամադրման համար (տեղական մակարդակում կամքի ատիվ դրսեւորման իմաստով) կարեւոր «փորձաշրջան»։
  Այն, որ անհրաժեշտ է նպատակային իմաստով տարանջատել համապետական եւ տեղական ընտրությունների պարագայում իրավունքի քաղաքական լինելու խնդիրը, պայմանավորված է նաեւ այն հանգամանքով, որ տեղական ընտրությունների եւ հանրաքվեների պարագայում, մեծ հաշվով, քաղաքական հարցեր չեն լուծվում։
  Այս իմաստով պետությունների քաղաքականությունը, կապված օտարերկրացիներին եւ ապաքաղաքացիներին մունիցիպալ մակարդակում ընտրական իրավունքի տրամադրման հետ, արդարացված է՝ վերջիններս իրավունքների ամբողջական իրացման, ինչպես նաեւ ինտեգրման քաղաքականության տրամաբանությունից ելնելով։
 Ինչ վերաբերում է համապետական ընտրությունների ժամանակ օտարերկրացիներին եւ ապաքաղաքացիներին ընտրական իրավունքի տրամադրման հարցին, ապա առաջին հայացքից թվում է, որ սա կարող է համարվել վերջիններիս ինտեգրման կարեւոր եւ ամփոփիչ փուլ, սակայն առավել կարեւոր եւ սկզբունքային է այն հարցադրումը, որ նման հնարավորությունն այդ կարգավիճակի անձանց տալիս է երկրի քաղաքական կյանքի վրա ազդելու իրավունք, ինչը հղի է վտանգներով։
  Իրավաբանական գրականության մեջ առկա կարծիքներից մեկի համաձայն՝ նման իրավունքի տրամադրումը անհրաժեշտ է նաեւ այն տեսանկյունից, որ կարող է օրենսդրի (հանրաքվեի ճանապարհով) մակարդակով ընդունվեն օտարերկրացիներին եւ ապաքաղաքացիներին վերաբերող հարցեր [5, էջեր 177-189]։
  Նախ անհարժեշտ է նշել, որ օրենսդրի կամ հանրաքվեի մակարդակով ընդունված ակտերը չեն կարող միայն վերաբերել այն օտարերկրացիներին կամ ապաքաղաքացիներին, որոնք տվյալ պահին բնակվում են այդ պետությունում, այլ բոլոր նման կարգավիճակ ունեցող այն անձանց, ովքեր տարբեր ժամանակներում կստանան այդ կարգավիճակը։
  Այսինքն, այն դիտարկումները, որ անհրաժեշտ է օտարերկրացիներին եւ ապաքաղաքացիներին տրամադրել ընտրելու եւ հանրաքվեներին մասնակցելու իրավունքը, փորձելով դա կապել այդ մարմինների (գործընթացի) կողմից լուծվելիք հար175ԻՐԱՎԱԳԻՏՈՒԹՅՈՒՆ ցերի վրա անուղղակի եւ (կամ) ուղղակի ձեւով ազդեցություն ունենալու հետ, կարծում ենք, արդարացված չէ։
  Չփորձելով սույն աշխատանքի շրջանակներում մանրամասնեցնել հիմնախնդիրը, կարծում ենք, որ հարցն առավելապես պետք է դիտարկել տարածաշրջանային քաղաքական տեսանկյունից 13 ։
 ՀՀ Սահմանադրությունն, այնպիսի հիմնական իրավունքներ, ինչպիսիք են կուսակցություններ ստեղծելու եւ կուսակցությանն անդամագրվելու իրավունքը, ընտրական իրավունքը եւ հնարաքվեին մասնակցելու իրավունքը (բացառությամբ տեղական ընտրությունները եւ հանրաքվեները), հանրային ծառայության անցնելու իրավունքը եւ այլն, նախատեսել է բացառապես ՀՀ քաղաքացիների համար։
 Այն իրավունքները, որոնք Սահմանադրության ուժով միայն ՀՀ քաղաքացիներին չեն պատկանում, պատկանում են յուրաքանչյուրին։
 ՀՀ Սահմանադրության մեջ այս իմաստով առավել տարածված է «յուրաքանչյուր ոք» ձեւակերպումը։
  Առանձին դեպքերում կարող ենք հանդիպել նաեւ «յուրաքանչյուր» եզրույթին՝ որպես կանոն առանձին կարգավիճակի անձանց հիմնական իրավունքի մասին խոսելիս։
  Օրինակ, ՀՀ Սահմանադրության 57-րդ հոդվածի 2-րդ մասը երաշխավորում է յուրքանչյուր աշխատողի աշխատանքից անհիմն ազատվելու դեպքում պաշտպանության իրավունքը։
  Կամ նույն կարգավիճակի յուրաքանչյուր անձի համար երաշխավորված է գործադուլի իրավունքը (հոդված Առանձին դեպքերում հիմնական իրավունքի բովանդակությունը կամ օրենսդրությամբ առկա կարգավորումները կարող են հուշել տվյալ հիմնական իրավունքի կրողի մասին։
  Նման իրավունքներից է քաղաքական ապաստանի իրավունքը։
  Այս իրավունքը հիմնական իրավունքի որակ ստացավ 2015 թվականի սահմանադրական փոփոխությունների արդյունքում։
  Մասնավորոպես, ՀՀ Սահմանադրության 54-րդ հոդվածի համաձայն՝ «Քաղաքական հետապնդման ենթարկվող յուրաԺամանակակից փուլում ավելանում է այն պետությունների թիվը, որտեղ տեղական մակարդակով ընտրություններին մասնակցում են նաեւ օտարերկրացիները եւ ապաքաղաքացիները։
  Հակառակ դրան, եզակի են այն պետությունները, որտեղ նշված կարգավիճակն ունեցող անձինք ունեն համապետական ընտրություններին մասնակցելու իրավունք, որն էլ առավելապես պայմանավորված է տարածաշրջանային, պատմական առանձնահատկություններով (Ավստրալիա, Մեծ Բրիտանիա, Նոր Զելանդիա, Չիլի, Ուրուգվայ)։
 176ԻՐԱՎԱԳԻՏՈՒԹՅՈՒՆ քանչյուր ոք ունի Հայաստանի Հանրապետությունում քաղաքական ապաստան հայցելու իրավունք»։
  «Քաղաքական ապաստանի մասին» ՀՀ օրենքի 3-րդ հոդվածի 1-ին մասի համաձայն՝ «Քաղաքական ապաստանը, սույն օրենքով սահմանված կարգով, օտարերկրյա քաղաքացուն կամ քաղաքացիություն չունեցող անձին (այսուհետ` օտարերկրյա քաղաքացի) տրված Հայաստանի Հանրապետությունում առանձնահատուկ կացություն է, որը նպատակ ունի այդպիսի կարգավիճակ ստացած օտարերկրյա քաղաքացուն Հայաստանի Հանրապետության տարածքում պաշտպանել այն քաղաքական հետապնդումներից, որին նա ենթարկվել է իր քաղաքացիության կամ մշտական բնակության երկրում, եւ որին նա կենթարկվեր այդ երկրում, եթե նրան Հայաստանի Հանրապետությունում ապաստան չտրամադրվեր»։
  Օրենքի նորմի բովանդակությունից ակնհայտ երեւում է, որ այս հիմնական իրավունքի պաշտպանության առարկան երաշխավորում է օտարերկրացիների կամ քաղաքացիություն չունեցող անձանց հիմնական իրավունքը։
 ՀՀ Սահմանադրության 2-րդ գլխի առանձին նորմեր սահմանում են կոնկրետ ազգային փոքրամասնությունների իրավունքների պաշտպանության երաշխիքներ։
  Մասնավորապես, 56-րդ հոդվածի 2-րդ մասի համաձայն՝ «Ազգային փոքրամասնություններին պատկանող անձինք ունեն իրենց ավանդույթների, կրոնի, լեզվի եւ մշակույթի պահպանման ու զարգացման իրավունք»։
  Սակայն սա չի նշանակում, որ, օրինակ, Սահմանադրությամբ երաշխավորված չեն հայի մշակույթը, լեզուն եւ հայի էթնիկ ինքնությունը։
  Դրա համար պաշտպանական մեխանիզմներ են հանդիսանում նախ՝ 56-րդ հոդված 1-ին մասը՝ «Յուրաքանչյուր ոք ունի իր ազգային եւ էթնիկ ինքնությունը պահպանելու իրավունք», ապա՝ 15-րդ հոդվածի 2-րդ մասը, համաձայն որի՝ «Հայոց լեզուն եւ մշակութային ժառանգությունը պետության հոգածության եւ պաշտպանության ներքո են»։
 Առանձին քննարկման նյութ է նաեւ ծնողների եւ երեխաների սահմանադրական իրավունքների խնդիրը։
  Ի տարբերություն, ինչպես նաեւ նախկին Սահմանադրության մեջ ամրագրված ծնողների՝ իրենց երեխաների դաստիարակության, կրթության, առողջության, լիարժեք եւ ներդաշնակ զարգացման մասին հոգ տանելու վերաբերյալ իրավունքին եւ պարտականությանը, փոփոխված Սահմանադրությամբ ամ177ԻՐԱՎԱԳԻՏՈՒԹՅՈՒՆ րագրվեց նաեւ երեխաների 14 իրավունքների խնդիրը, որը մինչ այդ երաշխավորված էր օրենքի մակարդակով։
 Այսպիսով, անկախ այն հանգամանքից, հիմնական իրավունքները պատկանում են ՀՀ քաղաքացիներին, թե օտարերկրացիներին (ապաքաղաքացիներ), մի բան աներկբա է՝ մարդը հիմնական իրավունքի կրող է։
 Իրավաբանական անձը որպես հիմնական իրավունքների եւ ազատությունների կրող։
  Ինչպես տեսնում ենք ՀՀ Սահմանադրության 3-րդ հոդվածի վերտառությունից, այն է՝ «Մարդը, ... հիմնական իրավունքները եւ ազատությունները» եւ 2-րդ գլխի բազմաթիվ հոդվածներում առկա ձեւակերպումներից («յուրաքանչյուրը», «յուրաքանչյուր ոք», «յուրաքանչյուր քաղաքացի» եւ այլն) հիմնական իրավունքների կրող են հանդիսանում մարդիկ։
 Սակայն ժամանակակից պետությունների Սահմանադրություններում կարող ենք հանդիպել այնպիսի ձեւակերպումների, որ «հիմնական իրավունքները եւ ազատությունները տարածվում են նաեւ իրավաբանական անձանց վրա այնքանով, որքանով այդ իրավունքները եւ ազատություններն իրենց էությամբ կիրառելի են դրանց նկատմամբ»։
 Մասնավորապես, նման բովանդակություն ունեցող ՀՀ Սահմանադրության 74-րդ հոդվածը հնարավորություն է տալիս հիմնական իրավունքների կրող համարել նաեւ իրավաբանական անձանց՝ պայմանով, որ այդ իրավունքները եւ ազատությունները կիրառելի լինեն վերջիններիս նկատմամբ։
 Քիչ չեն պետությունները, որոնց Սահմանադրություններում բացակայում են իրավաբանական անձանց հիմնական իրավունքների եւ ազատությունների կրող լինելու վերաբերյալ իրավակարգավորումները, ինչի պայմաններում բացառվում է դրանցով պաշտպանվելու սահմանադրական հնարավորությունը։
  Նման պետություններից է նաեւ Ռուսաստանի Դաշնությունը։
  ՌԴ գործող Սահմանադրությունը, ի տարբերություն իր նախորդի, չի հիշատակում քննարկվող հիմնախնդրի վերաբերությամբ իրավաբանական անձանց մասին 15 ։
  Ավելին, ՍահՀՀ Ընտանեկան օրենսգրքի 41-րդ հոդվածի 1-ին մասի համաձայն՝ «Երեխա է համարվում տասնութ տարին չլրացած անձը»։
 Խորհրդային Ռուսաստանի 1978 թվականի Սահմանադրության «Տնտեսական համակարգ» գլխում 1992 թվականին կատարված փոփոխությունների արդյունքում 178ԻՐԱՎԱԳԻՏՈՒԹՅՈՒՆ մանադրության ընդունումից հետո ձեւավորված դատական պրակտիկան եւս հետեւողական մերժում էր իրավաբանական անձանց հիմնական իրավունքներով պաշտպանվելու հնարավորությունը 16 [6]։
  Հիմնախնդրի վերաբերյալ համարժեք մոտեցման կարող ենք հանդիպել նաեւ դոկտրինալ մակարդակում [7, էջեր 202-203]։
 Այս կապակցությամբ ուշագրավ է Ն.Վ. Վիտրուկի այն դիրքորոշումը, որ Սահմանադրական դատարանն իր պրակտիկայում պաշտպանում է ոչ միայն մարդու եւ քաղաքացու անհատական իրավունքները, այլեւ՝ մարդկանց կոլեկտիվների, մունիցիպալ միավորումների, գյուղական եւ քաղաքային միավորների կոլեկտիվ իրավունքները [8, էջ Ինչպես նշվեց, այլ է պոզիտիվ իրականությունը ՀՀ-ում։
  Եվ գործող ՀՀ Սահմանադրության, եւ ՀՀ Սահմանադրության 2005 թվականի տեքստում (հոդված 42.1) իրավաբանական անձինք եւս սուբյեկտիվ հիմնական իրավունքների կրող են։
  Սակայն այստեղ խնդիրը ոչ թե իրավաբանական անձանց իրենց վերաբերելի սուբյեկտիվ հիմնական իրավունքների կրող ճանաչելու, այլ՝ օրենսդրության մեջ եւ դատական պրակտիկայում [9] առկա՝ մասնավոր եւ հանրային իրավունքի իրավաբանական անձանց տարբերակման անհրաժեշտության մեջ է, որի մասին խոսվել է այլ աշխատանքի շրջանակներում [10]։
 Այն, որ առկա սահմանադրական լուծումները երաշխավորում են հիմնական իրավունքների միջոցով իրավաբանական անձանց իրավական դիրքի պաշտպանություն, ակնհայտ է։
  Սակայն այստեղ առաջանում է մի կարեւոր հարց. ինչի համար է անհրաժեշտ իրավաբանական անձանց համար ապահովել իրենց վերաբերելի հիմնական իրավունքներից օգտվելու հնարավորություն։
  Մի փոքր առաջ անցնելով՝ անհրաժեշտ է նշել, որ իրավաբանական անձանց հիմնական իրավունքների կրող համարելու վերաբերյալ սահմանադրական լուծումները, մեզ հետաքրքրող ասպեկտով, անհրաժեշտ է դիտարկել մարդու եւ քաղաքացու իրավունքների եւ ազատությունների իրացման ապահովման երաշխիքների ստեղծման համատեքստում։
 Եթե մենք հարցին նայում ենք իրավաբանական անձանց իրավասուբյեկտության տեսանկյունից, ապա ստացվում է, որ (հիմնախնդրի նեգատիվ հիմնավորում) իրավաբանական անձանց վրա չտարածելով հիմնական իրավունքները, չենք կարող նրանց վրա դնել նաեւ սահմանադրական այնպիսի պարտականություններ, ինչպիսիք են՝ հարկեր, տուրքեր վճարելը, շրջակա միջավայրի պաշտպանությունը։
  Նման պարտականություններն իրավաբանական անձանց սահմանադրական դիրքի բաղկացուցիչ մասն են։
  Այս իմաստով արժեքավոր է ՌԴ ՍԴ գլխավոր խորհրդատու Վ. Կուզնեցովի այն դիտարկումը, որ իրավաբանական անձանց վրա անհրաժեշտ է տարածել նաեւ 2-րդ գլխի նորմերը՝ նշելով, որ հակառակ պարագայում իրավաբանական անձինք ոչ միայն կզրկվեն հիմնական իրավունքներից, այլեւ չեն կարող համարվել նաեւ սահմանադրական պարտականությունների սուբյեկտ [11]։
  Խնդիրն առավել ակնհայտ է ՌԴ պարագայում, երբ Սահմանադրությունը 180ԻՐԱՎԱԳԻՏՈՒԹՅՈՒՆ լռում է իրավաբանական անձանց հիմնական իրավունքների կրող լինելու մասին։
 Ինչպես նշել ենք, ՀՀ Սահմանադրության 74-րդ հոդվածը թույլ է տալիս հիմնական իրավունքների եւ ազատությունների (եթե դրանք կիրառելի են իրավաբանական անձանց նկատմամբ) կրող լինելու իմաստով սահմանադրական հարաբերությունների սուբյեկտ դիտարկել նաեւ իրավաբանական անձանց։
  Չնայած այն հանգամանքին, որ վերը նշված նորմի տարածական մեկնաբանության սահմաններում, սահմանադրական առանձին պարտականություններն իրավաբանական անձանց եւս վերաբերելի են (ինչպես նաեւ նման պարտականություններ կարող են նախատեսվել նաեւ սովորական օրենքներով), այնուամենայնիվ կարծում ենք, որ սահմանադրական նորմերի ձեւական որոշակիության իմաստով ճիշտ կլիներ, եթե ՀՀ Սահմանադրության 74-րդ հոդվածը ձեւակերպվեր հետեւյալ կերպ՝ «Հիմնական իրավունքները, ազատությունները եւ պարտականությունները տարածվում են նաեւ իրավաբանական անձանց վրա այնքանով, որքանով այդ իրավունքները, ազատություններն եւ պարտականությունները իրենց էությամբ կիրառելի են դրանց նկատմամբ»։
 Հիմնահարցն իրավաբանական անձանց իրավական դիրքի պաշտպանության համատեքստում դիտարկելով՝ հոլանդացի տեսաբան Ռ. Բերգամինը ընդգծում է՝ «մարմինները, որոնք կոչված են դիտարկել նման բողոքներ, եթե բացակայում են իրավաբանական անձանց վերաբերությամբ վերը նշված սահմանադրական կարգավորումները, պետք է ինքնուրույն լուծեն նման բողոքների թուլատրելիության հարցը [12, էջ 106]։
  Անհրաժեշտ է նշել, որ իրավաբանական անձինքն իրենց իրավունքների խախտման վերաբերյալ կարող են նաեւ բերել վարչական բողոքներ։
  Այս իմաստով, հաշվի առնելով այն հանգամանքը, որ սահմանադրական վերը նշված կարգավորումների բացակայության դեպքում նշված խնդրի թույլատրելիության հարցը կարող է որոշակիություն ստանալ սահմանադրական արդարադատության սահմաններում (ՍԴ իրավական դիքորոշումներում՝ հաշվի առնելով այն հանգամանքը, որ Սահմանադրությունը մեկնաբանելը միայն ՍԴ լիազորությունն է), դժվար թե հնարավոր լինի, պոզիտիվ լուծումների բացակայության պարագայում եւ առանց նախադեպային իրավունքի (ՍԴ իրավական դիրքորոշման) վարչական մարմինները հնարավորություն 181ԻՐԱՎԱԳԻՏՈՒԹՅՈՒՆ ունենան իրենց որոշումների սահմաններում լուծելու նման բողոքների թույլատրելիության հարցը։
  Հեղինակավոր տեսաբանի դիքորոշումը կարելի է վերաբերելի համարել միայն սահմանադրական գանգատի սահմաններում իրավաբանական անձանց բողոքների թույլարելիության հարցի որոշակիացմանը, որը նախադեպի ուժով պետք է կիրառելի դառնա հետագայում այլ մարմինների համար եւս։
 Մեր գնահատմամբ արդարացիորեն իրավաբանական անձանց սուբյեկտիվ հիմնական իրավունքների կրող համարելու օգտին է խոսում իրավաբանական գրականության մեջ առկա այն տեսակետը, որ նման իրավունքների տրամադրումը կարեւորվում է նաեւ տվյալ իրավաբանական անձի հետեւում կանգնած ֆիզիկական անձանց (իրավաբանական անձի անդամների) իրավունքների պաշտպանության տեսանկյունից [13]։
  Այսպես, հոլանդացի տեսաբան Ս. դեն Դեկկերվան Բիայստերֆելդի գնահատմամբ դավանանքի ազատության իրավունքի կրողներ են ոչ միայն առանձին ֆիզիկական անձինք, այլ նաեւ եկեղեցիական, կրոնական համայնքները [14, էջ 85]։
  Այդպիսին է նաեւ ՄԻԵԴ դիքորոշումը [15]։
  Իրավաբանական անձինք կարող են հայտնվել նաեւ այնպիսի իրավիճակում, որ հանրային իշխանությունը, ինչպես ֆիզիկական անձանց պարագայում, փորձի կամ ուղղակի միջամտի վերջիններիս շահերին. ընդորում նման շահերի պաշտպանությունը հնարավոր չի լինի առանց իրավաբանական անձանց տրամադրված սահմանադրական երաշխիքների, ինչպիսիք են հիմնական իրավունքները Եվրոպական պետությունների դատական պրակտիկան այս հարցում ունի հետեւյալ մոտեցումը։
  Գերմանիայի Սահմանադրական դատարանի իրավական դիրքորոշումը այնպիսին է, որ իրավաբանական անձինք կարող են լինել հիմնական իրավունքների կրող միայն այն դեպքում, եթե վերջիններս իրենց ձեւավորման եւ գործունեության բնույթից կախված հանդիսանում են իրենց հետեւում կանգնած ֆիզիկական անձանց իրավունքների ազատ ինքնիրացման ձեւեր [17]։
  Ֆրանսիայի սահմանադրական արդարադատության մարմնի (Սահմանադրական խորհուրդ) իրավական դիրքորոշումը, որը հարցը դիտարկել է իրավաբանական անձանց իրավահավասարության տեսանկյունից, այնպիսին է, որ իրավաբանական անձանց նկատմամբ ոչ հավասար վերաբերմունքը կարող է առաջ բերել անհավասար վերաբերմունք նաեւ վերջին182ԻՐԱՎԱԳԻՏՈՒԹՅՈՒՆ ներիս հետեւում կանգնած ֆիզիկական անձանց նկատմամբ, ինչն անթույլատրելի է [18]։
 Մեծ հաշվով անհրաժեշտ է կարեւորել ոչ միայն իրավաբանական անձանց անդամների (օրինակ՝ ինչպես վերը նշվեց կրոնական կազմակերպությունների անդամների), շահերը, այլեւ՝ այլ ֆիզիկական անձանց շահերը, որոնք առանձին իրավիճակներում չեն կարող իրացնել իրենց իրավունքներն առանց իրավաբանական անձանց երաշխավորված սահմանադրական կարգավիճակի։
  Այսպես, մարդը չի կարող իրացնել իր տեղեկատվություն ստանալու իրավունքը, եթե չերաշխավորվի, օրինակ, մամուլի ազատությունը։
  Չի կարող երաշխավորվել ընտրական գործընթացների թափանցիկությունը, քաղաքական պայքարի մեջ ներգրավված անձանց ծրագրային նպատակներին ծանոթանալու էլեկտորատի իրավունքը, եթե իրավաբանական անձանց (այս իմաստով՝ ԶԼՄ-ներին), տեղեկատվության ազատության իմաստով, չտրվի նախընտրական քարոզարշավը լուսաբանելու, թեկնածուների միջեւ դեբատներ կազմակերպելու եւ դրանք հեռարձակելու ազատություն։
  Այս իմաստով կվիժեցվի նաեւ ժողովրդավարական պետության գաղափարը։
  Մամուլի եւ տպագրության ազատության հիմնական իրավունքներն իրավաբանական անձանց պատկանելու վերաբերյալ իրավական դիրքորոշումներ է հայտնել նաեւ ՄԻԵԴ-ը։
  Մասնավորապես, Գրոպեր Ռադիո ԱԳ-ն եւ մյուսները ընդդեմ Շվեյցարիայի գործի շրջանակներում նշում է, որ տեղեկատվություն եւ գաղափարներ տարածելու ազատությունը լրացնում է տեղեկատվություն եւ գաղափարներ ստանալու ազատությանը։
  Ըստ Դատարանի դա ճշմարիտ է ոչ միայն տպագիր մամուլի, այնպես էլ՝ ռադիոյի եւ հեռուստատեսության համար։
  Ինչ վերաբերում է վերջիններիս, ապա Դատարանը ընդգծում է, որ պետությունը պարտավոր է չմիջամտել տեղեկատվության փոխանցման եւ ստանալու գործընթացին (status negativus), քանզի եւ ստացողը, եւ տվողը ունեն իրենց ցանկությամբ ուղիղ կապով հաղորդակցվելու ազատություն։
 Կարեւոր է հատկապես Դատարանի այն մոտեցումը, որ լիցենզավորման գործընթացի հետ կապված քննարկվող հիմնական իրավունքին պետության միջամտությունը չի կարող կապված լինել բացի տեխնիկական խնդիրներից, այլ ձեւերի հետ։
  Նման իրավական դիրքորոշում է հայտնել ՄԻԵԴ-ը նաեւ Կասկադո Կոկան ընդդեմ Իսպանիայի գործի շրջանակներում [19, էջեր 18,19, 34, 106]։
 183ԻՐԱՎԱԳԻՏՈՒԹՅՈՒՆ Այսպիսով, իրավաբանական անձանց սահմանադրական դիրքերը սուբյեկտիվ հիմնական իրավունքների միջոցով պաշտպանելու անհրաժեշտությունը, այլ կերպ ասած՝ իրավաբանական աձանց իրենց վերաբերելի հիմնական իրավունքների կրող ճանաչելու սահմանադրական լուծումները կարեւորվում են ոչ միայն վերջիններիս սահմանադրական կարգավիճակի հստակեցման (նրանց հետեւում կանգնած անդամների), այլեւ՝ իրավական, ժողովրդավարական պետության կայացման, իրավունքի գերակայության ապահովման, ֆիզիկական անձանց սուբյեկտիվ իրավունքների իրացման համար երաշխիքների ստեղծման տրամաբանությունից ելնելով։
 ։
