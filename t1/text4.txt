Շրջանառու կապիտալի ձեւավորման հիմնական նպատակը ցանկացած կազմակերպությունում համարվում է անհրաժեշտ ակտիվների ձեռքբերման պահանջի բավարարումը եւ արդյունավետ օգտագործման համար կապիտալի կառուցվածքի օպտիմալացումը։
  Մասնավորապես՝ կապիտալի ձեւավորման գործընթացի հիմքում դրվում են հետեւյալ սկզբունքները.  կազմակերպության տնտեսական գործունեության զարգացման հեռանկարները հաշվի առնելը,  ներգրավվող կապիտալի ծավալի եւ ձեւավորվող ակտիվների ծավալի համապատասխանության ապահովումը,  կապիտալի օպտիմալ կառուցվածքի հաստատումը` ելնելով արդյունավետ օգտագործելու պահանջից,  տարբեր աղբյուրներից կապիտալ ձեւավորելիս ծախսերի մինիմալացման ապահովումը,  սեփական կապիտալի շահութաբերության բարձրացման պայմանով կապիտալի օգտագործման բարձր արդյունավետության ապահովումը։
 Նշված սկզբունքներին համահունչ՝ կազմակերպությունների սեփական շրջանառու կապիտալի ձեւավորման խնդիրը գործնականում լուծվում է դրա ձեւավորման ժամանակ։
  Գործունեության ընթացքում շրջանառու կապիտալի համալրման աղբյուրներ են ծառայում ստեղծված շահույթը, ինչպես նաեւ սեփականին հավասարեցված միջոցները։
 Վերջիններն այն միջոցներն են, որոնք կազմակերպություններին չեն պատկանում, բայց անընդհատ շրջանառության մեջ են։
  Նման միջոցները շրջանառու կապիտալի ձեւավորման աղբյուր են ծառայում իրենց նվազագույն մնացորդի չափով։
 41ՏՆՏԵՍԱԳԻՏՈՒԹՅՈՒՆ Ավանդաբար՝ շրջանառու կապիտալի ֆինանսավորման բոլոր աղբյուրները ստորաբաժանվում են հետեւյալ խմբերի.  սեփական եւ սեփականին հավասարեցված,  փոխառու,  ներգրավված,  այլ ներքին աղբյուրներ։
 Սեփական միջոցներն ունեն գլխավոր դեր ակտիվների շրջապտույտի իրականացման գործում. առեւտրային հաշվարկով աշխատող կազմակերպություններին պետք է դրանով ապահովվի որոշակի ինքնուրույնություն, ինչը ստեղծում է շահութաբեր գործունեության հնարավորություն։
  Շուկայական հարաբերությունների պայմաններում, չնայած սեփականության բազմաձեւությանը եւ դրա հետ կապված՝ միջոցներ ներգրավվելու հնարավորություների ընդլայնմանը, որպես շրջանառու միջոցների ֆինանսավորման աղբյուր նշանակալի մեծացել է հատկապես բանկային վարկերի դերը։
 Կորպորատիվ ֆինանսները, մասնավորապես շրջանառու կապիտալի կառավարումը մեր իրականության համար լինելով տնտեսագիտական համեմատաբար նոր կատեգորիա, ներկայումս հանդիսանում է տեսական եւ փորձնական ուսումնասիրությունների օբյեկտ։
  Ինչո՞ւմն է կայանում այս կատեգորիայի նորույթն ազգային տնտեսվարող սուբյեկտների համար։
  Մինչ բարեփոխուների իրականացումը հանրապետությունում կամ ԽՍՀՄ տարածքում գործում էին բազմաթիվ ձեռնարկություններ, որոնց մեծամասնությունն իրենց արտադրության ծավալներով, ֆինանսավորման եւ դրամական հոսքերի մեծությամբ կարող էին համեմատվել համաշխարհային շուկայում գործող նմանատիպ, ոչ համայնավարական ձեռնարկությունների հետ։
  Տվյալ ձեռնարկությունների գործունեությունը զերծ չէր այնպիսի հասկացությունների կիրառումից, ինչպիսիք են ֆինանսավորում, կառավարում, միջոցների տեւաբաշխում եւ այլն։
 Այսպիսով, ինչպիսի՞ ֆունդամենտալ կամ տեսական հիմքերով է պայմանավորված շրջանառու կապիտալի ֆինանսավորման եւ կառավարման էական հիմնախնդիրներն ու առանցքային պատճառները Հայաստանում։
  Առաջադրված հարցին պատասխանելու համար դիտարկենք շրջանառու կապիտալի ֆինանսավորման եւ կառավարման մի շարք մոդելներ։
  Ֆինանսական մենեջմենթի տեսությունում ձեռ42ՏՆՏԵՍԱԳԻՏՈՒԹՅՈՒՆ նարկության մենեջերի կողմից շրջանառու ակտիվների տատանվող մասի համար ֆինանսավորման աղբյուրների ընտրությամբ պայմանավորված՝ ընդունված է տարբերել շրջանառու ակտիվների ֆինանսավորման մի քանի ռազմավարություն։
  Հարկավոր է ընդգծել, որ նշված մոդելները պարզեցված են եւ կապիտալի կառուցվածքի վերաբերյալ որոշումներ կայացնելու հնարավորությունը վերապահված է մենեջերին։
  Շրջանառու կապիտալի կառավարման ոլորտում առավել հայտնի են հետեւյալ չորս տեսական մոդելները. իդեալական, ագրեսիվ, կոնսերվատիվ, կոմպրոմիսային։
  Այս կամ այն մոդելի ընտրությունը տանում է երկարաժամկետ պասիվների մեծության որոշման եւ այդ հիմքի վրա զուտ շրջանառու կապիտալի մեծության հաշվարկման, որը սահմանվում է որպես երկարաժամկետ պասիվների եւ ոչ շրջանառու ակտիվների տարբերություն։
  Հետեւաբար, յուրաքանչյուր ռազմավարությանը համապատասխանում է հավասարակշռության որոշակի մոդել։
 Այժմ քննարկենք նշված մոդելներն առանձին-առանձին։
 Իդեալական մոդել։
  Իդեալական մոդելի կառուցումը հիմնվում է հենց «շրջանառու ակտիվներ» եւ «շրջանառու պասիվներ» կատեգորիայի էության եւ դրանց փոխադարձ համընկման վրա։
  Այս մոդելում շրջանառու ակտիվներն իրենց մեծությամբ համընկնում են կարճաժամկետ պարտավորություններին, այսինքն` այս դեպքում զուտ շրջանառու կապիտալը հավասարվում է զրոյի։
  Իրական կյանքում այսպիսի մոդել չի հանդիպում։
  Բացի դրանից, իրացվելիության տեսանկյունից այս մոդելն ավելի ռիսկային է, քանի որ ոչ բարենպաստ պայմանների ժամանակ ձեռնարկության մոտ կարող է առաջանալ անվճարունակության հայտանիշ։
 Այս ռազմավարության էությունը կայանում է նրանում, որ երկարաժամկետ պասիվները չեն սահմանվում շրջանառու ակտիվների մեծության մակարդակին համապատասխան, եւ բազային հաշվեկշռային հավասարումը (մոդելը) ձեռք է բերում հետեւյալ տեսքը. ԵՊ = Ոչ շրջանառու ակտիվներ 43ՏՆՏԵՍԱԳԻՏՈՒԹՅՈՒՆ ՇՄ ԿԿՊ ԵՓԿ ՈՇՄ ՍԿ ՈՇՄ – Ոչ շրջանառու միջոցներ ՀՄ – Շջանառու միջոցների համակարգային մաս ՏՄ – Շջանառու միջոցների տատանվող մաս ՍԿ – Սեփական կապիտալ ԵՓԿ – Երկարաժամկետ փոխառու կապիտալ ԿԿՊ – Կարճաժամկետ կրեդիտորական պարտավորություններ Սակայն հարկավոր է նշել, որ որեւէ կոնկրետ ձեռնարկության համար առավել իրական են շրջանառու միջոցների ֆինանսական կառավարման ռազմավարության մնացած երեք մոդելները, որոնց հիմքում ընկած է այն պնդումը, որ ձեռնարկության իրացվելիությունն ապահովելու համար որպես սահմանային պայման ոչ շրջանառու ակտիվները եւ շրջանառու ակտիվների համակարգային մասը (շրջանառու ակտիվների այն նվազագույն քանակը, որն անհրաժեշտ է տնտեսական գործունեություն իրականացնելու համար) պետք է ֆինանսավորվեն երկարաժամկետ պասիվներով։
  Այսպիսով, մոդելների տարբերությունը որոշվում է նրանով, թե ինչպիսի ֆինանսավորման աղբյուրներ են ընտրվում շրջանառու ակտիվների տատանվող մասի համար։
 Ագրեսիվ մոդել։
  Այս մոդելի դեպքում երկարաժամկետ պասիվները ծառայում են որպես ոչ շրջանառու եւ ընթացիկ ակտիվների համակարգային մասի ֆինանսավորման աղբյուր։
  Այս դեպքում զուտ շրջանառու կապիտալը նույնությամբ համընկնում է շրջանառու ակտիվների համակարգային մասին, իսկ շրջանառու ակտիվների տատանվող մասը լիովին ֆինանսավորվում է կարաճաժամկետ կրեդիտորական պարտավորվածություններով։
  Իրացվելիության տեսանկյունից այս ռազմավարությունը նույնպես վտանգավոր է, քանի որ գործնականում միայն շրջանառու ակտիվների նվազագույնով սահմանափակվելն 44ՏՆՏԵՍԱԳԻՏՈՒԹՅՈՒՆ անհնար է։
  Այս ռազմավարության դեպքում բազային հաշվեկշռային հավասարումը (մոդելը) ունի հետեւյալ տեսքը. ԵՊ = Ոչ շրջ. ակտիվ. + Շրջ. ակտիվ.համակարգային մաս ԿԿՊ ՏՄ ՀՄ ԵՓԿ ՈՇՄ ՍԿ Կոնսերվատիվ մոդել։
  Այս մոդելի դեպքում ենթադրվում է, որ շրջանառու ակտիվների տատանվող մասը նույնպես ֆինանսավորվում է երկարաժամկետ պասիվներով։
  Այս դեպքում բացակայում են կարճաժամկետ կրեդիտորական պարտավորությունները, չկա նաեւ իրացվելիությունը կորցնելու ռիսկը, իսկ զուտ շրջանառու կապիտալը հավասարվում է շրջանառու ակտիվներին։
  Իհարկե պարզ է, որ սա հնարավոր է միայն տեսականորեն եւ կրում է արհեստական բնույթ։
 Այս ռազմավարության ժամանակ բազային հաշվեկշռային հավասարումը (մոդելը) կունենա հետեւյալ տեսքը. ԵՊ = Ոչ շրջ. ակտիվ. + Շրջ. ակտիվ. համակարգային մաս + Շրջ. ակտիվ. տատանվող մաս ԵՓԿ ՇՄ ՍԿ ՈՇՄ Կոմպրոմիսային մոդել։
  Սա ավելի իրական մոդել է։
  Այս դեպքում ոչ շրջանառու միջոցները, շրջանառու ակտիվների համակարգային եւ տատանվող մասի կեսը ծածկվում են երկարաժամկետ պասիվներով (երկարաժամկետ պարտավորություններ եւ սեփական կապիտալ)։
  Այս դեպքում զուտ շրջանառու կապիտալը հավասարվում է շրջանառու 45ՏՆՏԵՍԱԳԻՏՈՒԹՅՈՒՆ ակտիվների համակարգային մասին եւ դրանց տատանվող մասի կեսին։
  Այս ռազմավարության ժամանակ ձեռնարկությունները որոշակի ժամանակահատվածում կարող են ունենալ շրջանառու ակտիվների որոշակի ավելցուկ, որը բացասաբար է ազդում շահույթի վրա, սակայն միաժամանակ համարվում է վճար` իրացվելիությունը կորցնելու ռիսկի դիմաց։
  Այս ռազմավարության դեպքում բազային հաշվեկշռային հավասարումը (մոդելը) ունի հետեւյալ տեսքը. Ե.Պ. = Ոչ շրջ.ակտիվ. + Շրջ. ակտիվ. Համակարգային մաս + 0.5 Շրջ. ակտիվ.տատանվող մաս ։
 ։
