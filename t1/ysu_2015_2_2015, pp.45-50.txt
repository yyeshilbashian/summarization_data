ՄԱԳՆԻՍԱԹԵԼՈՒՐԱԿԱՆ ԵՎ ԳՐԱՎԻՏԱՑԻՈՆ ՀԱՆՈՒՅԹՆԵՐԻ ԱՐԴՅՈՒՆՔՆԵՐԻՀԱՄԱԴՐՈՒՄԸ ՀՀ ԿԵՆՏՐՈՆԱԿԱՆ ՀԱՏՎԱԾԻ ԽՈՐՔԱՅԻՆ ԿԱՌՈՒՑՎԱԾՔԻՈՒՍՈՒՄՆԱՍԻՐՄԱՆ ՆՊԱՏԱԿՈՎՈւսումնասիրությունների  համար  առանձնացրել  ենք  ՀՀ  կենտրոնական  հատվածը, որում ներառված են Սևանա լճի ավազանը, Արագածի հրաբխային զանգվածըև Գեղամա հրաբխային բարձրավանդակը` իրենց հարակից շրջաններով։
Սևանա  լճի  ջրհավաք  ավազանի  հարող  տարածքն  իրենից  ներկայացնում  էբարձր  լեռներով  շրջապատված  եռանկյունաձև  գոգավորություն,  որը  միջլեռնայինխոշոր  տեկտոնական  իջվածք  է։
  Սևանա լճի  ավազանն  ունի  ոչ  միայն  բարդ  գեոմորֆոլոգիական, այլ նաև բարդ տեկտոնական կառուցվածք։
 Երկրաբանական և երկրաֆիզիկական հետազոտությունների արդյունքների վերլուծությունը ցույց է տալիս, որՍևանի ավազանի տարբեր տեղամասեր ունեն ինքնատիպ երկրաբանական կառուցվածք և դրա հետ կապված տարբեր ջրաերկաբանական պայմաններ։
Արագածի  հրաբխային  զանգվածը  Հայաստանի  Կենտրոնական  հրաբխային  գոտու ամենամեծ և բարդ կառուցվածք ունեցող շրջանն է։
 Արագածի հրաբխային շրջանի արևելյան մասում գտնվող Եղվարդի սարավանդի հյուսիսային հատվածում բարձրանում է Արայի լեռ հրաբուխը։
 Արագածի համեմատ այն ունի ավելի պարզ կառուցվածք և ակտիվության ավելի կարճ ժամանակահատված, իսկ ինտենսիվ արտահայտված  հողմնահարման  պրոցեսները  վկայում  են  հրաբխի  ձևավորման  ավելի  հին  հասակի մասին [1]։
Գեղամա  հրաբխային  բարձրավանդակը  զբաղեցնում  է  Հայաստանի  նորագույնհրաբխային գոտու կենտրոնական հատվածը համանուն լեռնաշղթայի սահմաններում[1]։
  Գեղամա  լեռնաշղթայի  սահմաններում  առավել  լայն  տարածում  ունեն  ստորինպլիոցեն-վերին  նեոպլեյստոցենյան  հասակի  բազալտ-տրախիբազալտ-տրախիանդեզիտային կազմի լավա-պիրոկլաստիկ գոյացումները։
ՀՀ  տարածքում  ակտիվ  տեկտոնական  պրոցեսները  վերջին  10  մլն  տարիներիընթացքում՝  ներառյալ  պլիոցեն-հոլոցեն  ժամանակաշրջանը,  ուղեկցվել  են  ինտենսիվբազալտային  հրաբխականությամբ`  բերելով  էֆուզիվ  նստվածքային  հսկայականգոյացումների  ձևավորմանը։
  Մյուս  կողմից  երկրաջերմային  ուսումնասիրություններիտվյալներով  [9]  հանրապետության  սահմաններում  դիտվում  է  ջերմաստիճանայինգրադիենտի և ջերմային հոսքի խտության աճ։
 Այս և ուրիշ երկրաբանական առանձնահատկությունները  վկայում  են  այս  տարածքում  դեռևս  չմարող  տեկտոնական  ակտիվության մասին։
1.   Մագնիսաթելուրական  հանույթի  արդյունքները։
  Ընդերքի  գեոէլեկտրականմոդելը  կազմելու  համար  ՀՀ  տարածքում  երկրաֆիզիկական  տարբեր  մեթոդներովիրականացվել են բազմաթիվ աշխատանքներ։
ՀՀ  ընդերքի  երկրաբանական  կտրվածքի,  ինչպես  նաև  նստվածքային  շերտիուսումնասիրությունների համար իրականացվել են մագնիսաթելուրական զոնդավորման աշխատանքներ շուրջ 70 զոնդավորման կետերում` ընդգրկելով հիմնականում ՀՀկենտրոնական տարածքը։
 Զոնդավորման կետերում 4-400 վրկ պարբերություններովէլեկտրամագնիսական  ալիքների  միջոցով  որոշվել  են  մագնիսաթելուրական  դաշտիմագնիսական և էլեկտրական լարվածության բաղադրիչները, դրանց միջոցով որոշվելեն  դիմադրություններն`  ըստ  խորության։
  Ստացված  արդյունքներով  կառուցվել  է  ՀՀընդերքի գեոէլեկտրական  մոդելը, որոշվել են նշված  տարածքի համար երկայնականէլեկտրահաղորդականության (S=h/P) արժեքներն` ըստ խորությունների (P=const պայմանի  կիրառմամբ),  և  կազմվել  է  էլեկտրահաղորդականությունների  քարտեզ,  որտեղակնհայտորեն ներկայացված են ապարների էլեկտրահաղորդականության փոփոխություններն  արտահայտող  էլիպսոիդները։
  Ինչպես  երևում  է  քարտեզից,  Հայաստանիկենտրոնական  տարածքը  բնութագրվում  է  էլիպսոիդների  լայնական  ձգվածությամբ,ինչն էապես տարբերվում է ընդհանուր կովկասյան հյուսիս-հարավ ունեցած ձգվածությունից։
  Մագնիսաթելուրական  զոնդավորման  մեկնաբանումը  կատարվել  է  դաշտային  տվյալների  և  թվային  մոդելավորման  համադրմամբ`  օգտագործելով  Հայաստանի[4]  և  ընդհանրապես  տարածաշրջանի  [7]  նստվածքա-հրաբխածին  շերտի  երկայնական հաղորդականությունների քարտեզը։
Նկար 1. ՀՀ կենտրոնական հատվածի համար երկայնական էլեկտրահաղորդականությունների քարտեզ [4]Երկայնական էլեկտրահաղորդականությունների քարտեզի վերլուծությունը ցույցէ տալիս, որ Հայաստանի սահմաններում վերին անհամասեռ շերտը կարելի է մոտարկել  երկարաձգված  հաղորդական  կառույցի`  50  կմ  լայնությամբ,  150  կմ  երկարությամբ  և  400  Սիմ  միջին  հաղորդականությամբ։
  Հաղորդականության  միևնույն  արժեքներն ունեցող տարածքները քարտեզի վրա առանձնացվել են իզոգծերով, և ըստդրա առանձնացվել են 5 գոտիներ։
Մեր ուսումնասիրության համար առանձնացված ՀՀ կենտրոնական հատվածումայդ  գոտիներից  հիմնականում  երկուսն  են  ընդգրկվում։
  Կենտրոնական  հատվածիարևելյան  և  արևմտյան  կողմերում  առանձնանում  են  համեմատաբար  մեծ  երկայնական  էլեկտրահաղորդականությամբ  շրջաններ  (500  Սիմ),  իսկ  դրանց  միջև  ընկած  էհամեմատաբար  ավելի  ցածր  էլեկտրահաղորդականությամբ  գոտի  (200  Սիմ)  (նկ.  1)։
Երկայնական  էլեկտրահաղորդականության  մեծ  արժեքները  վկայում  են  նստվածքային ապարների համեմատաբար հզոր կոմպլեքսի առկայության մասին։
2.   Գրավիտացիոն  հանույթի  տվյալները։
  ՀՀ  տարածքն  ամբողջությամբ  բնութագրվում  է  գրավիտացիոն  դաշտի  (Բուգեյի  ուղղումով)  բացասական  արժեքներով[6]։
  Փոքր  Կովկասի  տարածքի  համար  գրավիտացիոն  դաշտի  նախնական  շրջանացումն  իրականացվել  է  Է.  Աջիմամուդովի  կողմից  [2],  ով  նշված  տարածքի  համարորպես առաջին կարգի անոմալիա որակեց երկու գրավիտացիոն մաքսիմումներ` հյուսիսարևելյան  և  հարավարևմտյան,  որոնք  միմյանցից  բաժանված  են  կենտրոնականմինիմումով։
  Այդ  գոտիներն  առաջին  մոտավորությամբ  տարածականորեն  համընկնում  են  տեկտոնական  գոտիների  հետ,  որոնց  մասին  ներկայացված  են  Կ.  Պաֆֆենգոլցի  [10],  Ա.  Ասլանյանի [3],  Ա.  Գաբրիելյանի  [5]  աշխատություններում։
  Ավելի մանրամասն գրավիմետրական ուսումնասիրություններ իրականացվել են Շ. Հովհաննիսյանի  [2],  Լ.  Թադևոսյանի  [11]  և  ուրիշների  կողմից,  ովքեր  տվել  են  գրավիտացիոնդաշտի ավելի մանրամասն ու հստակ պատկերը։
Ռեգիոնալ  գրավիտացիոն  դաշտը,  ըստ  Ա.  Մարտիրոսյանի  գրավիտացիոն  դաշտի անոմալիաների քարտեզի, բնութագրվում է մի քանի հարաբերական մաքսիմումներով  և  մինիմումներով։
  Առանձնացնում  են  Միջինարաքսյան,  Ալավերդի-Իջևանի,Գորիս-Կապանի հարաբերական մաքսիմումի ռեգիոնալ գոտիները, որոնք միմյանցիցտարբերվում  են  անոմալիայի  ինտենսիվությամբ,  չափերով,  ձգվածությամբ։
  Կենտրոնական գոտին աչքի է ընկնում ծանրության ուժի արժեքների փոքրացմամբ, այսինքն՝այդ  տարածքներում  երկրակեղևին  համապատասխանում  են  ռեգիոնալ  գրավիտացիոն մինիմումներ` տեղադրված բարձրալեռնային շրջաններում (Արագած լ., Գեղամաև  Վարդենիսի  լեռնաշղթաներ)  և  միջլեռնային  գոգավորություններում  (Սևանա  լիճ)։
Կենտրոնական  մինիմումի  ծանրության  ուժի  իզոանոմալիաների  տարածումն  ունիխճանկարային տեսք։
ՀՀ  կենտրոնական  հատվածը  դիտարկելիս  գրավիտացիոն  դաշտի  անոմալիաների  քարտեզից  երևում  է  (նկ.  2),  որ  դրա  արևելյան  և  արևմտյան  շրջանները  բնութագրվում են գրավիտացիոն մինիմումներով, իսկ դրանց միջև առկա են համեմատաբար ավելի մեծ ծանրության ուժի արժեքներ։
ՀՀ  տարածքն  առավելապես  բնութագրվում  է  ծանրության  ուժի  անոմալիաներիբացասական  արժեքներով,  դրանց  գոյության  բացատրությունները  շատ  բարդ  են`հատկապես լեռնային շրջաններում։
 Վերլուծելով տարբեր հեղինակների առաջարկածծանրության ուժի բացասական լինելու հնարավոր պատճառները` կարելի է այն ընդհանրացնել  հետևյալ  կերպ`  կամ  գրավիտացիոն  մինիմումները  պայմանավորված  ենգրանիտային  շերտի  հզորության  մեծացմամբ,  հետևաբար  ավելի  փոքր  խտությամբշերտի հզորության մեծացմամբ, քան բազալտային շերտն է, կամ կապված են Մոխորովիչիչի սահմանի դիրքի հետ։
(մգալ)Նկար 2. ՀՀ կենտրոնական հատվածի համար գրավիտացիոն դաշտի անոմալիաների քարտեզ [8]3.  Մագնիսաթելուրական  և  գրավիտացիոն  հանույթների  արդյունքների  համադրումը։
  ՀՀ  կենտրոնական  հատվածի  համար  մագնիսաթելուրական  հանույթիտվյալներով  ունենք  հետևյալ  պատկերը.  դրա  արևելյան  և  արևմտյան  շրջաններըբնութագրվում  են  երկայնական  էլեկտրահաղորդականության  մեծ  արժեքներով  (500Սիմ),  իսկ  դրանց  միջև  ընկած  տարածքը`  համեմատաբար  փոքր  արժեքներով  (200Սիմ)։
  Քանի  որ  երկայնական  էլեկտրահաղորդականության  մեծ  արժեքները  վկայումեն նստվածքային համեմատաբար հզոր կոմպլեքսի առկայության մասին, հետևաբարստացվում  է,  որ  կենտրոնական  հատվածի  արևելյան  և  արևմտյան  շրջաններումառկա  է  մեծ  հզորությամբ  նստվածքային  ապարների  շերտ։
  Մյուս  կողմից,  գրավիտացիոն  հանույթի  տվյալների  համաձայն,  կենտրոնական  հատվածի  արևելյան  ևարևմտյան  շրջաններում  գրանցվում  են  գրավիտացիոն  համեմատաբար  ավելի  ինտենսիվ բացասական անոմալիաներ (գրավիտացիոն մինիմումներ)։
Քանի  որ  գրավիտացիոն  մինիմումների  գոյությունը  հնարավոր  է  պայմանավորված լինի տարբեր գործոններով, իսկ մագնիսաթելուրական հանույթի տվյալների համաձայն` արևելյան և արևմտյան հատվածներում առկա է նստվածքային համեմատաբար  հզոր  շերտ,  ապա  համադրելով  գրավիտացիոն  և  մագնիսաթելուրական  հանույթի  տվյալները,  կարող  ենք  ասել,  որ  գրավիտացիոն  մինիմումների  գոյությունը  հնարավոր  է  կապված  լինի  նստվածքային  կոմպլեքսի  առկայության  հետ  և  վերջին  հանգամանքը  նույնպես  հարկավոր  է  ներառել  անոմալիայի  երկրաբանական  մեկնաբանման ժամանակ։
Գրականություն1.  Ջրբաշյան Ռ., Հրաբխագիտության հիմունքները և Հայաստանի նորագույն հրաբխականությունը, Երևան, 2013, էջ 83-86, 87-89։
территории Армянской ССР, “Изв. АН АрмССР։
 Науки о Земле”, 1979, № 5, с. 58-63.гравиметрическим данным, “Изв. АН АрмССР”։
 геолог. и географ. наук, 1961, т. 14, № 5,Էլյա ՍահակյանՄԱԳՆԻՍԱԹԵԼՈՒՐԱԿԱՆ ԵՎ ԳՐԱՎԻՏԱՑԻՈՆ ՀԱՆՈՒՅԹՆԵՐԻ ԱՐԴՅՈՒՆՔՆԵՐԻՀԱՄԱԴՐՈՒՄԸ ՀՀ ԿԵՆՏՐՈՆԱԿԱՆ ՀԱՏՎԱԾԻ ԽՈՐՔԱՅԻՆ ԿԱՌՈՒՑՎԱԾՔԻՈՒՍՈՒՄՆԱՍԻՐՄԱՆ ՆՊԱՏԱԿՈՎԲանալի բառեր` մագնիսաթելուրական հանույթ, երկայնական էլեկտրահաղորդականություն,գրավիտացիոն հանույթ, գրավիտացիոն դաշտի անոմալիա, գրավիտացիոն մինիմում(մաքսիմում), ծանրության ուժի բացասական անոմալիա։
