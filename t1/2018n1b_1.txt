Ամեն մի նշանավոր բանաստեղծի ժառանգությունն արժևորում ենք դրագաղափարագեղարվեստական,  բարոյագեղագիտական  հարստության  մեջ  ավանդականի, նորի ու ինքնատիպի համադրված դրսևորումների, ինչպես նաևհամազգային,  հասարակական  ու  համամարդկային  անանց  արժեքների  հաստատման դիտանկյուններից։
 Նման մոտեցումներով են Հ.Շիրազի ստեղծագործությունների լավագույն մասը գնահատել նրա պոեզիայի սիրահար ընթերցողները  և  մեր  նշանավոր  գրողներն  ու  գրականագետները  /Ս.Աղաբաբյան[2],Հ.Թամրազյան[4],  Գ.Մահարի[5],  Ս.Աթաբեկյան[1],  Դ.Գասպարյան[3],  Ս.Մուրադյան[7] և ուրիշներ/։
 Չենք ուզում խորանալ Շիրակում ծնված, համահայկական փառքի հասած ու դասական գրող դարձած մեր մեծանուն բանաստեղծի բերած  այլևայլ  բարձրարժեք  ներդրումներին  հայ  գրականության  մեջ։
  Դրանովզբաղվել են մեր վերոհիշյալ և այլ, անգամ օտարազգի գրողներն ու գրականագետները, իսկ վերջին տարիներին Հ.Շիրազի մասին աննախադեպ, ընդգրկուներկհատորանոց հետազոտություն է հրատարակել բանասիրական գիտությունների դոկտոր, պրոֆեսոր Սամվել Մուրադյանը [7]։
 Նրանք գնահատել են նաևբանաստեղծի քնարերգության մեջ մայրերգության և հայրերգության թեմաներիարծարծումնեը, որոնք հիմնականում առնչվել են «Հուշարձան մայրիկիս» /1968,1979,1980/ և «Հուշարձան հայրիկիս»/2017/ ժողովածուների մի քանի լավագույնբանաստեղծությունների հետ։
 Կարծում ենք՝ կարիք է զգացվում բանաստեղծիվերոհիշյալ երկերը գրականագիտական վերլուծության ենթարկել  նրա կիրառած ժանրատեսակի /բանաստեղծություններով պոեմի/ շրջանակում ստեղծվածբանաստեղծությունների  ձևի  և  բովանդակության  տեսանկյուններից՝  հաշվիառնելով ժամանակակից գրականագիտական պատկերացումներն ու մեթոդաբանությունը։
 Ինքնին հետաքրիր է արդեն ժանրատեսակի հեղինակային բնութագիրը։
 Հ.Շիրազն առաջին ժողովածուի  /«Հուշարձան մայրիկիս»/ գրական տեսակը համարել է «Պոեմ՝ հյուսված բանաստեղծություններով», երկրորդը՝ պարզապես «Պոեմ՝  բանաստեղծություններով»։
Բանաստեղծական  շարքեր,  այնուհետև պոեմներ  բանաստեղծություններով համաշխարհային քնարերգության մեջ հատկապես հաճախ են գրվել 19-րդդարի  ընթացքում  և  20-րդ  դարի  սկզբին։
  Նշանակալի  նմուշներ  են  ստեղծելՎ.Գյոթեն, Ջ. Բայրոնը, Ա. Պուշկինը, Ա. Բլոկը, Ա. Ախմատովան, Ի. Բրոդսկին,Կ.Բալմոնտը  և  ուրիշներ։
  Հայ  գրականության  մեջ  բնաստեղծական  շարքերովառաջին անգամ թերևս հանդես է եկել Ղ.Ալիշանը /«Նուագք», հինգ հատոր, 18571858/, գրականագետների կողմից շարք է համարվել Մ.Պեշիկթաշլյանի Զեյթունիերգերը  /1860-ական  թթ/,  նախապես  բանաստեղծությունների  շարք  է  եղելԱվ.Իսահակյանի  «Ալագյազի  մանիները»  /1895-1917/, որը  նա  հետո դարձրել էբանաստեղծություններով ստեղծված պոեմ։
 Դ.Վարուժանի «Հացին երգը» շատ էմերձենում պոեմ բանաստեղծություններով ժանրատեսակին։
 Իր նշանավոր բանաստեղծական  շարքերով  հանդես  եկավ  Վ.Տերյանը։
  Հ.Թումանյանի  հանրահայտ քառյակների կապակցությամբ «քառյակաշարը որպես քնարական պոեմ»գրական տեսակ համարելու վարկածը փորձեց հիմնավորել լեզվաբան, գրականագետ Ս.Մելքոնյանը [6]։
 Բանաստեղծություններով պոեմ է համարվել Ե.Չարենցի «Տաղարանը» և այլն, և այլն։
Բանաստեղծությունների շարքը թեև ընդհանրություններ ունի բանաստեղծություններով պոեմի հետ, այնուամենայնիվ դրանք նաև տարբերվում են միմյանցից։
 Երկուսն էլ ունեն գլխավոր, գերակա թեմա։
 Պոեմում սակայն շատ ենենթաթեմաներն ու տարբեր գաղափարների արծարծումները, կարող են հանդեսգալ  տարբեր  քնարական  հերոսներ։
  Բանաստեղծություններով  պոեմն,  ըստէության, բանաստեղծությունների շարք է, որը «տպագրվում է որոշակի հաջորդականությամբ և  միավորված  է  քնարական հերոսով  /որի կերպարը կարող  էփոփոխություններ  կրել  բանաստեղծություններով  պոեմի  ընթացքում/,  մոտիվով,  թեմայով,  կերպարով»  [11]։
  Հ.Շիրազն  ահա  1930-ական  թվականներից  էսկսել ծնողներին նվիրված բանաստեղծություններ գրել, որոնք նա հետագայումամփոփեց  վերոհիշյալ  ժողովածուների  մեջ՝  վերևում  հիշատակված  ենթավերնագրերով ներկայացնելով գրական տեսակը։
Բանաստեղծի  ծնողների  կերպարների  գրականացումը՝  քնարական,  խոհափիլիսոփայական վերաբերմունքն ու իմաստավորումը, տևական մտասևեռման  ու  ստեղծագործական  աշխատանքի  արդյունք  է։
  Եվ  ահա  մտահղացմանայդպիսի հետևողականության ու հետաքրքրության շնորհիվ բացառիկ, ինքնատիպ գրական-գեղարվեստական երկեր են ստեղծվել /նրանց մեջ էլ հատկապեսառանձնանում է «Հուշարձան մայրիկիս» գիրքը/։
 Իրոք, համաշխարհային քնարերգության մեջ, ինչպես նաև հայ բանաստեղծների ստեղծագործություններում,ծնողների կերպարները բանաստեղծական խոսքի ու ներշնչանքի միջոցով կերպավորելու նման փորձի կարծես թե չենք հանդիպում։
 Այս հանգամանքը տեղիքէ  տվել,  որ  գրականագետ  Ս.Մուրադյանը  Հ.Շիրազի  վերոհիշյալ  երկերը  գնահատի հետևյալ կերպ. «Հուշարձան մայրիկիս» գիրքը, որ հեղինակն անվանել էպոեմ՝ հյուսված բանաստեղծություններով, իր տեսակով եզակի է ոչ միայն հայ,այլև ողջ համաշխարհային քնարերգության մեջ։
 Նախորդները, ներառյալ նաևԱվ. Իսահակյանը, մեկ կամ մի քանի բանաստեղծություն էին նվիրել մորը, մինչդեռ Հովհ. Շիրազը, շարունակելով ու զարգացնելով նրանց ավանդները, ստեղծելէ  174 բանաստեղծություններից կազմված մի ամբողջական գիրք, որն առատ էբանաստեղծական իսկական գյուտերով ու քնարական հրաշակերտություններով։
 Երկերի ժողովածուի 4-րդ հատորում մայրական երգերի հետ ընդգրկված էնաև  «Հուշարձան  հայրիկիս»  պոեմը՝  հյուսված  109  բանաստեղծություններով։
Այստեղ էլ քիչ չեն լավերն ու լավագույնները, և բանաստեղծությամբ հյուսվածերկու պոեմներն էլ արժանի են հատուկ քննության» [8]։
 Մենք ուզում ենք կարևորել  այն,  թե  իրենց  տեսակի  մեջ  ինքնատիպ  այս  պոեմները  կենսականինչպիսի ազդակների ու գրական օրինաչափությունների խթանման հետևանքեն հանդիսացել։
 Չէ՞ որ, իսկապես, համաշխարհային ճանաչման արժանացածբանաստեղծների հետաքրքրությունների շրջանակում իրենց ծնողների քնարական կերպարները համակողմանի պատկերելու նախասիրություն ակներևորենհանդես չի բերվել։
 Թերևս իրենց ստեղծագործություններում համամարդկայինու ազգային, անհատի ներաշխարհի, անձնական զգացմունքների, սիրո, նրա ազատության,  անհատի  և  հասարակական  միջավայրի,  դրանց  հետ  կապվածայլևայլ հիմնախնդիրների հանդեպ հետաքրքրությունն ու պոեզիայի տիրույթներում դրանք ներառելու պահանջներն ավելի  են կարևորվել։
 Եվ այդ ամենիշրջանակներում ընտանեկան օջախի և ծնողների կերպարներին անդրադարձըհետին տիրույթներում է մնացել կամ արտահայտվել է գեղարվեստական ու թեմատիկ  այլ  խնդիրների  հետ  առնչությունների  մեջ։
  Ինչևէ.  մեզ  համար  ավելիհեշտ է ներկայացնել այն նախադրյալները, որոնք կարող էին նպաստել Շիրազիպոեզիայում քնարական հերոսի տեսադաշտում սեփական ծնողների կերպարներն ստեղծելու համար, ինչը խթան եղավ նրա քնարերգության մեջ մայրերգության և հայրերգության մոտիվների լայնահուն արծարծումների համար։
Իր մոր և հոր կերպարներն ստեղծելու մոտիվներում քնարական ինքնարտահայտմամբ  խորանալու  հակում  հանդես  բերած  բանաստեղծի  ինքնաբուխմղումները պայմանավորված  են  մի  շարք  գործոններով։
  Մեր  կարծիքով,  նախդերակատարություն  է  ունեցել  բանաստեղծի  անձնական  ճակատագիրը,  որնուղղակիորեն պայմանավորված էր իր ժողովրդի պատմաքաղաքական կացությամբ  ու  Շիրակի  տարածաշրջանում,  Ալեքսանդրապոլ  /այնուհետև՝  Լենինական, իսկ այժմ՝ Գյումրի/ քաղաքում 1920-ական թվականներին ստեղծված հանգամանքներով։
  Արդեն  1915  թ.  Արևմտյան  Հայաստանում  հայոց  Մեծ  եղեռննիրականացրած  թուրք  ոճրագործներին  1920-ական  թթ.  փոխարինելու  եկանՄուստաֆա Քեմալի /Աթաթյուրք/ առաջնորդությամբ ձևավորված քեմալականշարժման  ջարդարարները։
  Նրանք  շարունակում  են  իրենց  արյունակիցներիեղկելի գործն առաջ տանել նաև Հայաստանի Առաջին Հանրապետության տարածքներում։
 Ալեքսանդրապոլ ներխուժած թուրքերը սպանում են ապագա բանաստեղծի հորը՝ հողագործ- բոստանչի Թադևոսին, երբ որդին 5-6 տարեկան էր։
Վաղ  մանկության  շրջանի  որբությունը,  մոր՝  Աստղիկի  և  քույրերի  հետ  տանապավեն հորից զրկվելը, ամերիկյան որբանոցի անհրապույր միջավայրը, թափառական, անապաստան երեխաների հետ «մեկից մի սոխ, մեկից մի հաց» գողանալով ապրելու կերպը, ի վերջո մոր հովանու տակ հայտնվելու և նրա հոգածությամբ  վերստին  ընտանիքի  ջերմության  մեջ  ապրելու  հնարավորությունը,խոր  ապրումների  ու  մտորումների  տեղիք  են  հանդիսացել  ստեղծագործելուբնատուր տաղանդով օժտված Հովհաննեսի /Օնիկ/ հոգում, ստեղծագործականերևակայության մեջ։
Բացի  այս,  ընտանիքի  անդամների,  մասնավորապես,  ծնողների  նկատմամբ փոխհարաբերությունների ու վերաբերմունքի, բացառիկ ամուր կապերիավանդույթ է ձևավորվել մեր ժողովրդի պատմական կեցության ու հայ մարդուանհատական գիտակցության մեջ։
 Ընտանիքն ըմբռնվել է որպես հարազատների համակեցության, հանրության ու ազգի գոյության հիմք։
 Ծնողների սիրո, հոգատարության,  նվիրումի  ներքո  հասունանալու,  նրանց  հանդեպ  զավակներիակնածանքի  մթնոլորտը    առանձնահատուկ  ջերմություն  ու  մտերմություն  ենստեղծում նրանց միջև։
 Բացառիկ է հատկապես մոր հանդեպ վերաբերմունքը,որը, մանկության շրջանում ձևավորվելով, շարունակվում է զավակի ողջ կյանքիընթացքում՝ հասնելով պաշտամունքի աստիճանի։
 Մոր կերպարը, մարդկայինհատկանիշների, կանացիի առավել նուրբ ու քնքուշ վերաբերմունքի դրսևորմանձևերով  արտահայտվելով,  ինչպես  նաև  զավակի  կենսաբանական  սնուցմանպահանջները բավարարելու, կենցաղային ու կենսական անբարենպաստ հանգամանքներից  ֆիզիկապես  ու  բարոյապես  նրան  պաշտպանելու  շնորհիվ,առանձնահատուկ նշանակություն է ստանում վերջինիս համար։
 Եվ այս ամենը,բնականաբար,  Հ.  Շիրազի  հետաքրքրությունների,  աշխարհաճանաչողության,գրական-գեղարվեստական  ստեղծագործությունների  շրջանակներից  թերևսչէին կարող դուրս մնալ կամ շրջանցվել։
Գրական կյանք  մուտք  գործելիս,  1930-ական  թվականներից  արդեն  նրաքնարերգության  մեջ  սկսվում  է  մայրական  թեմատիկայով  աշխարհի  հետ,մարդու  ու  հայրենիքի  մասին  գեղարվեստական  չափածո  խոսքի  միջոցով  իրզգացմունքները,  խոստովանանք-խորհրդածություններն  ու  իմաստասիրականմտորումներն  արտահայտելու  երիտասարդ  բանաստեղծի  նախասիրությունը։
Մայրերգության  և  հայրերգության  մոտիվներով  գրված  Շիրազի  քնարականստեղծագործություններից էլ կազմվեցին «Հուշարձան մայրիկիս» և «Հուշարձանհայրիկիս» բանաստեղծություններով հյուսված պոեմները։
Դրանց մտահղացման ակունքն, ինչ խոսք, հեղինակի մարդկային ու բանաստեղծական խառնվածքն է, ծնողների նկատմամբ սիրո, խոնարհումի, պաշտամունքի հասնող մեծարման զգացումները։
 Նրանց կերպարների բարոյահոգեբանական էությունը բացահայտելու միջոցով բանաստեղծն հասել է մարդումեջ  մարդկայինի  բազմազան  ու  բազմերանգ  դրսևորումների  պատկերմանը,նրա  ազգային  ու  համամարդկային  նկարագրի  մասին  իր  հասարակական  ուգեղագիտական իդեալն արտահայտելու և մարմնավորելու նպատակադրմանը։
Մեր կարծիքով Շիրազի քնարերգության մեջ նրա ծնողների ու ապագա բանաստեղծ որդու կերպարներն ունեն նաև արքետիպային գծեր, որոնք առնչությունունեն մայր, հայր, մանուկ  արքետիպային նախակերպարների հատկանիշներիհետ, որքանով որ նրանց միջոցով բանաստեղծն արտահայտում է իր նվիրական,համամարդկային հնչեղություն ունեցող ապրումներն ու գաղափարները մարդու մեջ մարդկայինը պահպանելու մասին։
 Բացի այս, նրա քնարերգության մեջմայրը՝  իբրև  մոր  արքետիպային  նախակերպարի  հատկանիշների  կրող,  խորհրդանշում  է  կյանքի  վերածնունդն  ու  հավերժական  շրջապտույտը։
  Արքետիպային նախակերպար է նաև հայրը։
 «Հայրը ևս հզոր արքետիպ է հանդիսանում,որ ապրում է երեխայի հոգում, - գրում է ժամանակակից հոգեբանը։
 - Հոր արքետիպը անցյալի բոլոր հայրերի ընդհանրացված կերպար է, այն որոշակիորեններկայացնում  է  մարդու  վերաբերմունքը  տղամարդու,  օրենքի,  պետության,բանականության  հանդեպ։
  Իսկ  նախապես  Հոր  արքետիպը  կարող  էր  լինելԱստծու,  իշխանության,  պայքարի,  բոլոր  տարերային  ուժերը  մարմնավորողկերպար, որ պատրաստ է օգնել կամ վնասել» [12]։
 Վերոհիշյալ բնութագրականհատկանիշներից  շատերը  մենք  տեսնում  ենք  նաև  բանաստեղծի  ծնողներիգեղարվեստական կերպարներում։
Կարելի է ասել նաև, որ «Հուշարձան մայրիկիս» և «Հուշարձան հայրիկիս»գրքերով Շիրազը ժամանակի՝ խորհրդահայ իրականության ու գրականությանմեջ դրական նկարագիր ունեցող գրական կերպարների որոնման գործընթացներում իր գեղագիտական նպատակադրմանը հասել է իր ծնողների և իր՝ որպեսքնարական  հերոսի  փոխհարաբերությունների,  հոր  և  մոր  մարդկային  արժանիքների բացահայտումների, նրանց հանդեպ որդու վերաբերմունքի քնարականինքնարտահայտմամբ  ու  իմաստավորմամբ։
  Նրանց  մեջ  արքետիպային  գծերտեսնելու  հանգամանքը  վկայում  է  այն  մասին,  որ  բանաստեղծը  վերոհիշյալհատկանիշներին դիմում է ծնողների հանդեպ նոր սերնդի մեջ նկատվող ինչ-ինչանընդունելի  վերաբերմունքին  կամ  ընդհանրապես  մարդկային  բարոյականբարձր արժեքներից հեռացած մարդկանց հակադրելու նպատակով։
Պոեմ բանաստեղծություններով գրական տեսակը ենթադրում է, որ այստեղ զետեղված բանաստեղծությունները և՛ ինքնուրույն ավարտուն քնարականստեղծագործություններ  են,  և՛  սերտորեն  կապված  են  միմյանց  բանաստեղծական  խոսքով  կերտված  քնարական  կերպարների  ներկայությամբ,  որոնցմարդկային էությունը բացահայտվում է բանաստեղծ որդու քնարական-իմաստասիրական  ինքնախոստովանություններով։
  Երկու  գրքերում  էլ  թե՛  բանաստեղծ-քնարական հերոսը, թե՛ նրա ծնողների կերպարները ստեղծվել են քնարական բանաստեղծության ու պոեմի ժանրային որոշ հիմնական հատկանիշների գեղարվեստական կիրառմամբ։
 Ընդհանուր առնմամբ նրանց բնորոշ է շիրազյան  բանաստեղծական  խոսքի  յուրօրինակությամբ  դրսևորված  պաթետիկան, հանդիսավորությունը, բարձր ոճը, բայց խոսքի այդպիսի շաղախին միահյուսված է նաև կենսական ու կենցաղային կենսադրվագը։
 Այսպիսի մոտեցմանշնորհիվ  երկու  երկերում  էլ  հեղինակն  ստեղծել  է  իր  հարազատների  ու  իր՝որպես  քնարական  հերոսի  դրական  նկարագիր  ունեցող,  որոշակիորեն  նաևիդեալականացված գրական կերպարներ։
 Նրանք ընթերցողին են ներկայանումթե՛ կենցաղային իրադրության մեջ և թե՛ անհատի բարոյական նկարագրի, համազգային  ու  համամարդկային  հնչեղություն  ունեցող  հիմնախնդիրների  արծարծումների տիրույթում։
«Հուշարձան մայրիկիսը» բաղկացած է «Նախերգ»-ից, երկու գլուխներից և«Վերջերգանք»-ից։
  Մոր  իդեալականացված  կերպարի  հանդեպ  սիրո,  մեծարման,  որդու  նկատմամբ  նրա  բարության,  հոգատարության  ու  նվիրվածությանելակետերից էր բանաստեղծն սկզբնավորում իր այս երկի բարոյական հենքը.//Ես մոր սրտի սիրտը պիտի ձեզ բանամ՝//Նման մթնած, գանձաթաքույց այրերին, //Ողջ անառակ որդոց պարտքը պիտի տամ//Բոլոր մոլոր, բոլոր մոլոր մայրերին…[10]։
Բանաստեղծը դիմում է նաև բալլադի ժանրային հնարավորություններին,օգտագործում  լեգենդի  ֆանտաստիկ  պայմանականությունը  որդու  հանդեպմայրական  սիրո  ուժն  ու  ներգործության  զորությունը  ցույց  տալու  համար.//Ասում են, իբրև, խարույկի վրա //Ջահել ըմբոստի մի սիրտ են այրել. //Ասումեն, իբրև, մոխիրը նրա //Խարույկից հանել ու մորն են տարել, //Մայրը լացել էայն  մոխրի  վրա,  //Ու  երբ  արցունքն  է  ընկել  այն  մոխրին՝//Կենդանացել  էզավակը նրա…/«Բալլադ-պոեմ»/։
Մայրը երկրային աստվածուհի է, որովհետև անկշռելի ու անչափելի է նրահոգու բարությունն ու սերը որդու հանդեպ, հետևաբար յուրաքանչյուր մարդումեջ մարդկայինը պահպանելու համար, անհրաժեշտ է, որ գեթ իր մայրը դառնապաշտամունքի առարկա. //Այժմ եմ ասում, ով անաստվածներ, //Գեթ մորն ընդունեք մայր աստվածը ձեր, //Ջահել թե ահել՝ միակ սրբուհին, //Իմ ու ձեր միբուռ մայր աստվածուհին։
 /«Պատգամ –ազգապահի»/։
 Ավելի ու ավելի են գեղարվեստական,  գրական  նոր  հնարքների  միջոցով  արտահայտվում  մայրամեծարբանաստեղծի հույզերի ու դրվատանքի՝ հոգուց բխող շեղջն ու լավան, կերտելովբանաստեղծական  ադամանդներ,  որոնցից  մեկն  էլ  «Մայրս»  քերթվածն  է։
  Ընտանիքի անդամների խիստ անհրաժեշտ կարիքներին հասնող, հորից որբացածերեխաների  պահանջները  հնարավոր  ու  անհնարին  թվացող  եղանակներովապահովող մորը բանաստեղծը ներկայացնում է համեմատելով հայ մարդու կեցության, հոգևոր-բարոյական աշխարհի մեծ ու փոքր երևույթների հետ։
 Բանաստեղծական ինքնատիպ համեմատություններով կերտվում է մոր մոնումենտալկերպարը։
  //Մեր  հույսի  դուռն է  մայրս,  //Մեր  տան  մատուռն  է  մայրս//,  //Մերօրորոցն է մայրս, //Մեր տան ամրոցն է մայրս, //Մեր հերն ու մերն է մայրս, //Մերճորտն ու տերն է մայրս, //Մեր տան անշուքն է մայրս, //Մեր վեհաշուքն է մայրս,//Մայրս, մեր հացն է մայրս, //Մեր տան աստվածն է մայրս… Բանաստեղծը  մորը  ներկայացնում  է առավելապես  իր  բարոյական  կերպարով, որդուն տված խոհ ու խրատով, կեցության, աշխարհի դրվածքի, մարդկային  հարաբերությունների  մասին  իմաստուն  ընդհանրացումներով։
  Ընդհանուր  թեմատիկայով  բանաստեղծությունները  պոեմի  ժանրատեսակի  հետ  ևսառնչելով՝ Շիրազն իր գեղագիտական ու բարոյագիտական պատկերացումներիշրջանակում  մոր  կերպարի  նշանակությունը  որդու  համար  վերաիմաստավորում է դրվագային իրադրություններում ու մեկ բանաստեղծության տիրույթումինքնարտահայտվելով։
 Այսպիսի գրական հնարանքի կիրառման շնորհիվ «պոեմ՝ հյուսված բանաստեղծություններով» ժանրատեսակի ընդհանուր թեմատիկայի  շրջանակը  հարստանում  է  բազմազան  ենթաթեմաներով  գրված  բանաստեղծություններով։
 Դրանց մեջ գեղարվեստական կատարելությամբ ու կյանքիքնարական իմաստավորմամբ առանձնանում են որբ երեխայի աշխարհընկալումների ու կացության, մոր կարոտից ծնված հոգեկան ապրումների ու հույզերիինքնատիպ  դրսևորումներն  ու  նրա  կյանքում  մոր  հովանու  տակ  մեծանալուերազանքի  արտահայտությունները։
  Իսկ  որբ  երեխային  պատկերելու  թեմանուղեկցել է  համաշխարհային  գրականությանը, դրսևորվելով  տարբեր  ժանրատեսակներում։
  Այն  ներառում  էր  և՛  սոցիալական  անարդարությունների,  և՛պատերազմի ու եղեռնի դատապարտումը, քանի որ դրանց հետևանքով էին որբանում  երեխաները,  և՛  որբացած  երեխայի  հոգեկան  ծանր  ապրումների  արտահայտությունները,  և՛  ծնողների  հովանու  տակ  գտնվելու  սրտակեղեք  տենչանքը։
  Կարծում  ենք,  չափածո  գեղարվեստական  խոսքի  տիրույթում  թեմայիարծարծումը լավագույն կերպով է արտահայտվել Շիրազի «Գտա» վերնագրովբանաստեղծության մեջ։
 Թերևս անհնար է առանց հուզվելու կարդալ այն, որտեղվերոնշյալ  թեմաները, որբ  երեխայի  ու  նրա  մոր  կերպարները  պատկերվել  ենգեղարվեստական անթերի կատարմամբ, ինչն ավելի է մեծացնում քնարականու  էպիկական  տարրերի  միահյուսմամբ  ստեղծված  այս  երկի  ազդեցությունը։
Մոր կարոտից որբանոցը լքած տղան շուկայում փորձում է գողանալ անծանոթկնոջ ձեռքի հացը, բայց ահա պարզվում է, որ նա խուժան դարձած տղայի մայրնէ։
 Ու տպավորիչն այն է նաև, որ հեղինակն իր փոքրիկ հերոսի անսահման ուրախությունն արտահայտում է սովի մատնված որբ երեխայի պատկերացումներիչափով. //Նա խենթ փայում, փայփայում, //Եվ խայտում էր իմ հոգին, //Ու կարծեսթե շուկայում //Ինչքան հաց կար՝ ինձ տվին.//Բայց նա հացն էլ մոռացած՝//Դեռինձ կրծքին էր սեղմում, //Ա՜խ, նա մայրիկս էր կորած,//Կորած որդուն տարավտուն…Մեծացած, հասունացած, ճանաչված բանաստեղծ դարձած հեղինակը նորանոր  փոխհարաբերությունների  մեջ  է  ներկայացնում  մորը,  որը,  որդու  անվտանգությամբ մտահոգված լինելով, միջավայրի նախանձոտ ու չար մարդկանցնկատմամբ  վերաբերմունք դրսևորելու  կապակցությամբ  նաև հեգնանքով համեմված, կյանքի փորձով թրծված օգտակար խորհուրդներ է տալիս. //Մարդիկշատ են փոքրոգի,//Հետներն անուշ եղիր միշտ,//Որ քո դուռն էլ չչոքի// Ոչ մի սևամպ, ոչ մի վիշտ։
//Մի թշնամին շատ է, հա, //Բարեկամից յոթն հարյուր,//Որդիս,լոկ ինձ հավատա,//Միշտ պատյան դիր լեզուդ սուր։
 /«Մորս հորդորները»/։
Բանաստեղծը մոր կերպարը դիտարկում է նաև որդու ու հարսի առնչությունների դաշտում։
 Ու կրկին անում է խորիմաստ ընդհանրացումներ, ուր շահեկան է ներկայանում մայրական պահվածքը.//Կնոջ սիրտը մի բաժակ էր բյուրեղյա, //Փշրտեցի ու չեմ կարող կպցնել. //Եվ այն օրից, ավա՜ղ, էլ չի կարող նա//Համբույրներիս  գինին  սրտանց  վերցնել։
  //Ի՞նչ  հրաշքի  սիրտ  կա  սրտումմայրական, //Որ ինչքան էլ փշրտում է որդին խենթ, //Չանցած մի պահ, չանցածվշտի մի վայրկյան //Կպչում է միշտ ու քեֆ անում որդու հետ։
 Իր մորը մեծարելով՝ բանաստեղծը բացահայտում է ընդհանրապես մայրերին բնորոշ բարոյահոգեբանական կողմեր ու արժանիքներ։
 Ու որպեսզի մոր կերպարը բանաստեղծություններով գրված պոեմում ավելի անհատականացվի ու ինքնատիպ դառնա,  պոետը  նրան  ներկայացնում  է  մասնավորապես  նաև  համեստությամբ,ուրիշ մայրերի հետ համեմատության մեջ։
 Այսպիսի շրջահայացություն հանդեսբերելով՝ Շիրազը գրում է.  //Մայրս կըսեր՝ ինձ մի գովե, //Ամեն մայր էլ մայր էմիշտ, //Ուրիշներին մի՛ փնովե, //Չկա մի մայր ամբարիշտ//։
Այնուամենայնիվ մոր տեսանելի պատկերով իդեալականացված կերպարը բանաստեղծն աստիճանաբար միավորում է նաև Մայր Հայաստանի, հայությանը  հայ  պահող  հայոց  լեզվի  հարատևման  գաղափարների  հետ։
  Այսպիսիկերպավորման  շնորհիվ՝  Շիրազի  մոր  կերպարը  ներառում  է  մայր-հող  բազմաբարդ արքետիպի մի շարք ենթաշերտեր։
Այսպես հարստացնելով մոր կերպարի քնարական ու մարդկային բովանդակությունը՝ հեղինակը երկրորդ գլխում՝ «Գլուխ վերջին»-ում, նոր հորձանքովէ ներկայացնում մոր մահվանից հետո իրեն համակած բանաստեղծական զգացմունքների  ու  խոհերի  ալիքները։
  /Նման  կառուցվածքը  ակամա  հիշեցնում  էՊետրարկայի  «Երգերի  գիրքը»,  որի  մեջ  զետեղված  երգերի  մի  մասը  գրված  էԼաուրայի կենդանության օրոք, իսկ երկրորդ մասը՝ մահվանից հետո//։
 Շիրազնիր արդեն այս գիրքն ստեղծելիս յուրացրել էր ազգային և համաշխարհային գրականության փորձը և գրել իր թեմատիկայով առանձնացող եզակի ու ինքնատիպերկու  բանաստեղծություններով  պոեմները։
  Դրանք  բանաստեղծի  մայրերգությունն ու հայրերգությունն ամբողջացնող երկեր են։
Քնարական միջոցներով ստեղծված մոր կերպարը երկրորդ գլխի բնաբանում բանաստեղծը տիեզերքի չափերի հետ է հարաբերում նրա մահվան, կորստի վշտի մեծությունը արտահայտելու համար.//Անցորդ, խոնարհիր //Գլուխը քոսեգ, //Այստեղ հանգչում է //Մի բուռ տիեզերք//։
 Մոր կորուստը բանաստեղծինմղում է նորանոր կողմերից ներկայացնել նրա էությունն ու նշանակությունն իրորդու համար. //Մի աղոթքով բուժում հոգիս դու, //Փրկում էիր հազար ու մի չարաչքից, // Շաղախն էիր դու աստծու և մարդու, //Վանում էիր ցավն ու դավերն իմկյանքից//։
  Բանաստեղծական  ձևի  ու  բովանդակության  ներդաշնակություն  է/«Մորս գերեզմանը»/ վերնագրված քերթվածը։
 Բանաստեղծի կերտած մոր կերպարի մեծությունն զգում է նաև մայր բնությունը։
  Նրա շիրմաքարն ահա ստեղծվում  է  Աստծո  ու  հրեշտակի  մասնակցությամբ,  ուրույն  հոգատարությամբ  ումեղմությամբ. //Ձյուն է իջնում կուտակվում //Մորս վրա վերևից, //Ասես փետուրէ թափվում //Հրեշտակի թևերից։
//…//Այնպես մեղմիվ է դնում //Աստված փաթիլփաթիլին, //Որ չցավի՝ ողջ կյանքում //Մորս ցաված սիրտը հին։
Մոր մահվանից հետո էլ նրա մտապատկերն ու կերպարը շարունակում ենուղեկցել որդուն, թե՛ արթմնի և թե՛ երազում։
 Նրա հետ հաղորդակցվելու պահանջը որդին շարունակ զգում է, քանի որ զրկվել է իմաստուն խորհրդատուից,անվերջ իր զավակների մասին հոգ տանող ձեռքից, ուշադիր աչքից ու գուրգուրոտ  սրտից։
  Եվ  ահա երազի  մեջ  հայտնված  մայրը  փորձության  է  ենթարկումորդուն,  ստուգում  նրա  մարդկային  տեսակի,  բարոյական  կեցության  հիմքերիամրությունը, որոնք թերևս ինքն էր մանկուց ներարկել, այն է՝ մարդկանց կարեկից լինելու, թշվառին, աղքատին, որբին անշահախնդիր օգնելու կարողությունը։
//Սարսափեցի,  բայց  գիրկն  ընկա,  //Մայրս  ասաց.  «Ե՛ս  եմ,  ես,  //Քեզ  փորձելուհամար  եկա՝  //Հո  չի՞  փոխել  կյանքը  քեզ։
  //Մուրացկանի  տեսքով  եկա,  //Որաստված էլ իմանա՝ //Տե՞ղն է խիղճդ, խիղճդ, որդի՛ս, //Թե՞ մեռել է ինձ հետ նա…» /«Հրաշք ոգեգալուստի»/։
 Այս գրքում մոր կերպարը, բնականաբար, հաճախ զուգահեռ է ներկայանում հոր կերպարի հետ՝ իբրև բանաստեղծի կյանքի արարիչներ ու պահապաններ։
 Այս բանաստեղծության երկրորդ մասում գրական նույնհնարանքով հեղինակին գերեզմանից հայտնվում է հայրը։
 Վերջինիս կերպարիմիջոցով գրողը ներկայացնում է իրեն հուզող ազգային ինքնության պահպանման, կորցրած հայրենիքի՝ Մասիս-Արևմտյան Հայաստանի ազատագրման թեմայի  վերարծարծմանը՝  պատգամելով  ազատագրել  գերի  մնացած  հայոց  աշխարհի մեծագույն հատվածը. //Բայց երբ նայեց Արարատին, //Ինձ խեթ նայեցհայրս ծեր, //-Էլ ինչո՞վ ես դու իմ որդին, //Երբ կիսատ է տունը մեր…//Վշտիցնորից մեռավ հայրս, //Ասաց՝ որդիս, թե կուզես// Հողը թեթև լինի վրաս,//Տունսկիսատ չթողնես…//։
Ե՛վ  մոր,  և՛  հոր  կերպարները  բանաստեղծի  խոհերի, զգացումների,  ապրումների դաշտում ի վերջո վեհանում և ընդհանրանում են մայր հողի, հայոցլեզվի, ժողովրդի ճակատագրի հետ միահյուսվելով։
 Ուստի մահացած մոր պատգամը ևս տպավորիչ է ու խորիմաստ. //Տես՝ ոգիս հար կհառնի,//Մահս մարմնիսմահն է զուտ,//Մայրդ այն ժամ կմեռնի, //Երբ մեռցվի մայր լեզուդ։
// Ես կմեռնեմ,երբ հանկարծ //Մայր Արաքսը ցամաքի, //Երբ Մասիսն էլ քո պաշտած//Փոխվիձոր ու ցամաքի//։
«Հուշարձան հայրիկիս» գիրքը մեծ ուշացումով է տպագրվել՝ բանաստեղծիմահվանից տասնամյակներ անց, 2017թվականին [9]։
 Այն իր կառուցվածքայինսկզբունքով  շարունակում  է  «Հուշարձան  մայրիկիս»  գրքով  ծնված  մտահղացումը։
  Այստեղ  ևս  թեմատիկ  ընդհանրություն  ունեցող,  սակայն  նաև  ինքնանկախ բանաստեղծություններով, դրվագային պատկերմամբ ու քնարական ինքնարտահայտման եղանակով հեղինակն ստեղծել է իր հոր կերպարը։
 Ինչպես ևնախորդ գրքում կիրառել է քնարական բանաստեղծության կանոնիկ, դասականձևերը։
  Հոր  կերպարը  բանաստեղծի  քնարական  ապրումների  տիրույթում  ևսհառնում է իր մարդկային, ընտանիքի հանդեպ մեծագույն նվիրումի, աշխատասիրության, հայրենիքի ճակատագրով շարունակ հետաքրքրվող մարդուն բնորոշ թե՛ իրական, թե՛ իդեալականացված նկարագրով։
 Հոր կերպարը մոր կերպարի նման հառնում է բանաստեղծի ապրումների, հույզերի ու խոհերի գեղարվեստական չափածո խոսքի գեղանկարչական երանգներով ու քանդակազարդմամբ պատկերված հյուսվածքի մեջ։
 Գուցե այս գիրքը ձևի և բովանդակությանառումով  գեղարվեստական  բարձրարժեք  ստեղծագործությունների  քանակովմի փոքր զիջում է նախորդին, բայց և այնպես այստեղ ևս կան թեման ինքնատիպու տպավորիչ պատկերող բանաստեղծական երկեր։
 Իր «անշուք գեղջուկ» հորընա  ցանկացել  է  ներկայացնել  անհատական ու հայ  մարդուն  բնորոշ  ընդհանրացված այնպիսի բնավորությամբ ու հետաքրքրություններով, ուր համադրվածեն արտահայտվել թե՛ ընտանիքի անդամների, թե՛ ազգային խնդիրների ու համամարդկային  բարոյական  արժեքները  պահպանելու  մասին  մտահոգությունները։
Առաջին հերթին բանաստեղծը հոր կերպարը վերստեղծում է մանկությանշրջանի վերհուշերի մեջ, քանի որ այդ շրջանում էր տեսել հորը։
 Նրա կերպարըբանաստեղծն  իմաստավորում է  նախ  իբրև  իրենց  ընտանիքի  ու  տան  պահապանը,  հովանավորը։
  Հոր  ներկայությունը  մանկան  համար  ընտանիքի  անվտանգության, համերաշխ համակեցության, կյանքի գեղեցկությունն ու կեցության  բարիքները  վայելելու  երաշխիք  է.  //Կգար  հայրս  Շիրակի  հովերի  պեսիրիկվա,  //Կշողշողար  բահն  ուսին,  սարից  ելնող  լուսնի  պես,//Կգար  հայրս,կհիշեմ երազի պես երեկվա,//Կարծես աշխարհն էր մտնում մեր խրճիթի դռնովներս…//Կգար բոլոր Շիրակի բոստանների բույրերով,//Կշողշողար բահն ուսին՝մեր տան ոսկե հույսի պես,//Եվ ինձ կառներ ուսերին, ու խրճիթում զնգալով՝ //Իմթոթովանքն  էր  թռչում՝  հայրի՛կ,  բոստան  կտանե՞ս։
  /«Հայրիկիս  վերադարձը»/։
Բանաստեղծի ներաշխարհում վերհուշի, զոհված հարազատի  պատճառով որբմանկություն ունեցած պատանու երազանքների ու կարոտի դաշտում է շարունակ ներկայանում հոր կերպարը։
 Այդպես անվերջ անշեջ է մնում նրա հոգումորդիական  սիրո զգացումը  սպանված  ծնողի  հիշատակի  հանդեպ.//Ի՛նչ  անառակ որդի եմ ես,//Որ գերեզմանն անբախտ իմ հոր //Կորցրել անհուն մի գանձիպես //Ու չեմ գտնում մինչև այսօր։
//Բայց երբ հովը դաշտ ու ձորից //Բահ ու ջրիձայն  է  բերում՝//Ինձ  թվում  է  հայրս  է՝  նորից  //Բոստաններն  է  մթնով  ջրում։
/«Պատրանք»/։
Իր վաղ հասակում տեղի ունեցած հոր սպանությունը խախտել էր ընտանիքի մեջ սրբագործված բնականոն ապրելու ընթացքը, իսկ հետագայում, հասունացած  բանաստեղծ  որդու  հոգում,  հետադարձ  հուզապրումների  մեջ  ծնելորդիական  երախտիքի  ու  հատուցման  հնարավորությունից  զրկված  լինելուցավի զգացումը. //Պարտք մնացի, հա՛յր իմ, ես քեզ, //Հա՛յր իմ, ես քեզ պարտքմնացի,  //Չթողեցին  մի  օր  շնչես  //Բույրը  որդուդ  վաստակածի։
  /«Մշտախոսիկպարտքը որդու»/։
Հեղինակն ընդլայնում է հոր՝ որպես հայ գեղջուկի հավաքական կերպարիհետաքրքրությունների  դաշտը՝  նրանում  ներառելով  կորցրած  Արևմտյան  Հայաստանի  ճակատագրի  հանդեպ  մտահոգությունը,  մեծատարածք  հայրենիքիգերեվարված  մասը  ազատագրելու  համաժողովրդական  պատգամն  ու  երազանքը։
Բանաստեղծն ի վերջո հոր կերպարում ներհյուսում է իմաստուն ծերունուարքետիպային գծեր, որոնք հարստացնում են նրա մարդկային էությունը, հաղորդում  մարդասիրական  հայացքներով  ու  կենսակերպով  ապրող  իմաստունխորհրդատուի խառնվածքով։
 Այդպիսի պատկերացումն առաջանում է ՀիսուսՔրիստոսի, հայոց Աշոտ Ողորմած թագավորի հետ համեմատությունների շնորհիվ։
 Նման բնավորության մեջ բանաստեղծը տեսնում էր նաև իր բարոյագիտական ու կենսական իդեալների, նվիրական գաղափարների արտահայտությունները։
  //Կարծես  Աշոտ  Ողորմած  թագավորն  էր՝  հորս  մեջ,//Քանզի  հացի  էրնստում հետն էլ «ետնյալ» աղքատի, //Բորոտ լիներ, ինչ լիներ՝ բերեր, պատվերմիշտ պիտի՝//Հայրս ինքը Հիսուսն էր, երբ մտնում էր մարդամեջ//«Հայրս՝ Շարան  շատաերգ»/։
  Եվ  այսպես,  Հիսուսի,  Իմաստուն  ծերունու  արքետիպայինպատկերացումներին բնորոշ գծերով ներկայացող հոր գրական կերպարի միջոցով  բանաստեղծ-քնարական  հերոսն  արտահայտում  է իրեն  հուզող  ու  հետաքրքրող, կյանքում չարիքն ու դաժանությունը վերացնելու, երկրում աշխատանքով  ներդաշնակություն  հաստատելու  մասին  նվիրական  գաղափարները,  ազգային  ու  համամարդկային  տենչերն  ու  իդեալները։
  Իսկ  դրանք  սերտորենառնչվում  էին  արդար  ու  ազնիվ  ապրելու,  մարդկանց  լավություն  անելու  հորցանկություններում ու պատվիրաններում։
 Իր հոր աշխարհընկալումների դիտանկյունից արտահայտելով նաև իր պատկերացումները՝ հեղինակը կարևորումէ աշխատանքի միջոցով բերք ու բարիք ստեղծելու, նույնիսկ թշնամուն իր աշխատանքի  շնորհիվ  մարդկայնության  դասեր  տալու  պատգամը։
  Սակայն  մերհայրենիքի մեծ մասը /գրեթե մեկ տասներորդը/ անցյալում գրաված թուրքականզավթիչներին հանգիստ չտալու նպատակով բանաստեղծն իր գերխնդիրներիցէր համարում հոր կերպարի միջոցով մեր ժողովրդի մեջ արթուն պահել նաև դարավոր թշնամուց վրեժ լուծելու, կորցրածը ետ բերելու գաղափարները։
 Դատապարտում էր Մեծ եղեռնի միջով անցած մեր ժողովրդի հանդեպ անտարբեր աշխարհին։
 Հայազգի ինքնապահպանման միակ նեցուկն ի վերջո տեսնում էր իրժողովրդի ներքին ուժերի միասնության ու համախմբման հիմնախնդրի լուծմանմեջ։
  Համահայկական  մտահոգություններով  ապրող  ու  արարող  հայրենասերբանաստեղծին  չէր  լքում  Արևմտյան  Հայաստանն  ազատագրելու  նկատմամբխոր հավատը։
 Ուստի «Հորս լուռ մենախոսությունը իր ազգի ճակատագրի հետ»երկում նա գրում է. //Սակայն վկա այս ծագումը՝//Վկա լույսը Սևանա՝//Թաղվիպիտի արնախումը, //Կազատվի ծովն էլ Վանա։
Հ.Շիրազն  իր  հոր  կերպարը,  այնուամենայնիվ, որոշակիորեն  ներկայացնում է նրա ու իր ծննդավայրի՝ Գյումրի քաղաքի, նրա շրջակայքի, Շիրակի բնության, հոր մշակած բոստանների գեղեցկության համապատկերում։
 Թեև բանաստեղծի միտքը շարունակ թևածում է Թուրքիայի տիրապետության տակ մնացածԱնի, Կարս ու Վան քաղաքների և պատմական հայրենիքի այլ տիրույթներով`ընթերցողի մեջ վառ պահելու համար կորցրած հայրենիքի սրբազան աշխարհագրական անունների մասին հիշատակը գեթ։
 Բայց և այնպես նա միաժամանակհանդես էր գալիս իբրև իր բռնազավթված երկրի պահանջատեր1։
Այս գրքում թուրքերի ձեռքով սպանված հոր կյանքն ու ճակատագիրը Շիրազի համար դառնում է հայրենիքի ճակատագրի մանրակերտ։
 Նրա մահվան,կորստի ցավով է նաև բանաստեղծն ուղղակիորեն զգացել հայոց ցեղասպանության  հայ  մարդուն  պատճառած  վշտի  խորությունը։
  Ու  քանի  որ  իր  գրականտեսակով այս երկը պոեմ է բանաստեղծություններով, Շիրազը տարբեր ելևէջներով նրանում պահպանել է պոեմին բնորոշ այնպիսի հատկանիշներ, ինչպիսին են հանդիսավորությունն ու պաթետիկան։
 Ահա այդպիսի գեղարվեստականպատկերման շրջանակում է նա վերստեղծել հոր հավաստի ու ստեղծագործական երևակայությամբ հնարաստեղծված բնավորությունն ու արարքները։
 Բոստանչի, գիշերապահ հոր կերպարում բանաստեղծը տեսել է նաև խիզախ հայորդու՝ հայդուկ-ֆիդայու գծեր։
 Այսպիսի մոտեցմամբ նա հարստացրել է հոր նկարագիրը՝ նրան ներկայացնելով և՛ իմաստուն, մարդասեր, և՛ հայրենասեր ու խիզախ անձնավորություն։
 Նրա սպանության դրվագը պատկերող բանաստեղծության մեջ /«Հորս վերջին մռունչը»/ հեղինակը գրում է. //-Քո բոստանի պուճախում//Հայդուկներ  ես  թաքցրել…//-Ա՛ռ  քեզ,  հայդո՛ւկ  արնախում…//-Դու  էլթուրք ես մեռցրել…1Այստեղ նկատենք, որ Շիրազի այս գիրքը, ինչպես նաև նրա շատ այլ գործեր,  օրինակ՝ «Հայոցդանթեականը»,  «Ղարաբաղի ողբը» և այլն, խորհրդային տարիներին չտպագրվեցին նրա հայրենիքում, որովհետև ժամանակի գրաքննությունը թույլ չեր տալիս հրատարակել Թուրքիայի կողմից բռնազավթված Արևմտյան Հայաստանի, Խորհրդային Ադրբեջանին բռնակցված ԼեռնայինՂարաբաղի Ինքնավար Մարզի/ԼՂԻՄ/ նկատմամբ իբրև պահանջատեր հանդես եկող բանաստեղծի՝ պատմական անարդարությունը դատապարտող, հայ ժողովրդի շահերը պաշտպանող ստեղծագործությունները։
Հայկական  կոտորածների  և  հոր  մահվան  վրեժը  լուծելու  գաղափարըՇիրազին չի լքում երկի «Վերջին գլխի» թեմատիկ-գաղափարական արծարծումների մեջ։
 Նա թուրքերի ոհմակի կողմից իր հոր սպանության վրեժը լուծելու գաղափարն արտահայտիչ դարձնելու համար համաշխարհային ճանաչում ունեցող գրական նախատիպերից ընտրում է Վ.Շեքսպիրի «Համլետ»-ի  գլխավոր հերոսին և դավադրությամբ սպանված վերջինիս արքա հոր ուրվականի միջոցովվրիժառության պատգամն իր արքայազն որդուն հայտնելու դրվագը։
 Հ.Շիրազիքնարական  հերոսին,  ըստ  էության,  ոգևորում  էր  հոր  մահվան  վրեժը  լուծողՀամլետի  օրինակը։
  Ուստի  երազում  տեսած  հոր  կտտանքներով  սպանությանտեսարանը պատկերելով՝ հայ բանաստեղծը գրում է. //Ծեծել էին, պոկել լեզունբերանից,  //Մռնչում  էր  անբարբառ,  //Սոսկում  էի  արնաթաթախ,  լուռ  ձայնից,//Որդի՜ս, հորդ վրեժն ա՜ռ…/«Հորս մռնչացող լռությունը»/։
 Թշնամուց վրեժ լուծելու հարցում բանաստեղծն իր վիճակն ավելի ծանր է համարում, քանզի իրենպատասխանատու  է  զգում  ոչ  միայն իր հոր,  այլև  արևմտահայ  միլիոն ու կեսզոհերի  համար։
  Անհանդուրժելի  էր  արդեն  այն,  որ  1915թ.  հայկական  Մեծեղեռնն իրականացրած երիտթուրքական իշախանությունները հետևողականորեն չդատապարտվեցին, իսկ խորհրդային տարիներին նույնիսկ ցեղասպանության  ու  ցեղասպանների  դեմ ընդվզող  բանաստեղծի  ստեղծագործություններնանգամ չէին տպագրում։
 //Մի հոր համար էր Համլետ մռնչում,//Հա՛յր իմ, ես ո՞նցչճչամ, //Երբ որ մի ողջ լեռնաշխարհ է ինձ կանչում,-//Մինչ չեն թողնում, որ գեթերգով մռնչամ//։
 Իր ձևով ու բովանդակությամբ սա գրքի լավագույն քերթվածներից մեկն է։
 Համեմատաբար կարճ /11,7 վանկանի/ տողերով հեղինակը բովանդակալի ու նպատակասլացորեն է կառուցել իր միտքը և ավարտել այն։
Այսպիսով՝  Հ.Շիրազի  մայրերգությունն  ու  հայրերգությունը  թեմաներիուրույն արծարծումներով հարստացրել են հայ քնարերգության այդ բաժինները։
Բանաստեղծի  «Հուշարձան  մայրիկիս»  և  «Հուշարձան  հայրիկիս»  բանաստեղծություններով պոեմների գեղարվեստական ձեռքբերումները կարող են շահեկան հետաքրքրություն առաջ բերել նաև համաշխարհային քնարերգության տիրույթներում  նույն  թեմաներով  քնարական  ստեղծագործությունների  հետ  զուգահեռներ անցկացնելիս։
 Մանավանդ որ, ինչպես արդեն նկատվել է, վերոհիշյալ բանաստեղծություններով պոեմները նույնիսկ բացառիկ տեղ կարող են գրավել աշխարհի պոետների՝ իրենց ծնողներին նվիրված չափածո երկերի կողքին։
Հ.Շիրազը  գրականագիտական  վերլուծության  ենթարկված  վերոհիշյալերկերում ծնողասիրության գաղափարի միջոցով բարոյակրթիչ նպատակ է հետապնդել և միաժամանակ հայրենասիրության դասեր է տվել իր ընթերցողներին։
 Դրանց գաղափարագեղագիտական ազդեցությունն այսօր էլ շարունակումէ իրեն զգացնել տալ։
Գ ր ա կ ա ն ո ւ թ յ ո ւ ն 1.  Աթաբեկյան Ս., Հովհաննես Շիրազի քնարերգությունը։
 Երևան։
 Երևանի պետական համալս հրատ.։
 1979։
 216 էջ։
2.  Աղաբաբյան  Ս.,  Հովհաննես  Շիրազ  //ԱղաբաբյանՍ.,  Արդի  հայ  գրականության պատմություն։
 Երևան։
 Հայաստանի ԳԱԱ հրատ.։
 1993։
 186-219։
3.  Գասպարյան Դ., Պոեզիան և կյանքի ճշմարտությունը։
 Երևան։
 Լույս։
 1990։
396 էջ։
4.  Թամրազյան Հ. Հովհաննես Շիրազ //Թամրազյան Հ., Սովետահայ գրականության պատմություն։
 Երևան։
Երևանի համալս. հրատ.։
 1980։
 էջ 608-625։
5.  Մահարի Գ. Հովհաննես Շիրազի մասին//Շիրազ Հ., Հուշարձան մայրիկիս։
/Պոեմ՝  հյուսված  բանաստեղծություններով։
  Երևան։
  Սովետական  գրող։
1980։
 էջ 250-264։
6.  Մելքոնյան Ս. Թումանյանի հոգու կենսագրությունը /քառյակաշարը որպեսքնարական պոեմ։
 Գյումրի։
 «Դպիր» հրատ.։
 2004։
 128 էջ։
7.  Մուրադյան Ս. Հովհաննես Շիրազ, բանաստեղծը, մարդը։
 Գիրք Ա։
 Երևան։
ԵՊՀ հրատ.։
 2012, 576 էջ։
 Գիրք Բ, Երևան, ԵՊՀ հրատ., 2016,  408 էջ։
8.  Մուրադյան Ս. Հովհաննես Շիրազ, բանաստեղծը, մարդը։
 Գիրք Բ։
 Երևան։
ԵՊՀ հրատ.։
 2016։
 64-65 էջ։
9.  Շիրազ Հ. Հուշարձան հայրիկիս, պոեմ՝ բանաստեղծություններով։
 Երևան։
«Հայրապետ» հրատ.։
 2017։
 240 էջ։
10.  Շիրազ Հ. Հուշարձան մայրիկիս։
 Պոեմ՝ հյուսված բանաստեղծություններով.։
Երևան։
 Սովետական գրող։
 1980։
 272 էջ։
