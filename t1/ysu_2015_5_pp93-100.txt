ԱՆՁԻՆ ՈՐՊԵՍ ՄԵՂԱԴՐՅԱԼ ՆԵՐԳՐԱՎԵԼՈՒ ՆՇԱՆԱԿՈՒԹՅՈՒՆԸ, ՀԻՄՔԵՐԸ ԵՎ ԴԱՏԱՎԱՐԱԿԱՆ ԿԱՐԳԸՆախաքննության ընթացքում իրականացվող դատավարական գործողությունների շարքում անհրաժեշտ է առանձնացնել անձին որպես մեղադրյալ ներգրավելու ինստիտուտը,  որի  ուսումնասիրությունն  արդիական  է,  քանզի  այն  պայմանավորված  էանձին դատավարական նոր կարգավիճակ տալու և նրա իրավունքներն էապես սահմանափակելու հետ։
Քրեական  դատավարության  սուբյեկտների  համակարգում  առանձնահատուկտեղ  է  զբաղեցնում  մեղադրյալը,  որի  շուրջ  իրականացվում  է  քրեադատավարականողջ  գործունեությունը։
  Մեղադրյալ  է  համարվում  այն  անձը,  որին  որպես  մեղադրյալներգրավելու մասին որոշում է կայացվել (քր. դատ. օր., 64-րդ հոդված)։
Անձին որպես մեղադրյալ ներգրավելը քրեական գործի նախաքննության կարևորակտերից է, որով համապատասխան ընթացք է տրվում գործի քննությանը։
Անձի կողմից հանցանքի կատարումը վկայող բավարար ապացույցների համակցության  առկայության  դեպքում  քննիչը,  դատախազը  անձին  որպես  մեղադրյալներգրավելու մասին պատճառաբանված որոշում են կայացնում (քր. դատ. օր., 202-րդհոդված, մաս 1, 2)։
ՀՀ գործող քրեադատավարական օրենսգրքով անձին որպես մեղադրյալ ներգրավելու որոշումը կայացնում  են քննիչը և դատախազը, բայց մեծ մասամբ` քննիչը, սակայն ՀՀ քրեադատավարական օրենսգրքի նախագծով (այսուհետ՝ Նախագիծ) քննիչըզրկվում է այդ իրավունքից. նա կարող է միայն միջնորդություն ներկայացնել՝ անձինորպես մեղադրյալ ներգրավելու որոշում կայացնելու համար։
 Այսպես, Նախագծի 191րդ հոդվածի 3-րդ մասի համաձայն` սույն հոդվածի 2-րդ մասով նախատեսված փաստերի  առկայության  դեպքում  քննիչն  իրավասու  է  հսկող  դատախազին  ներկայացնելանձին  որպես  մեղադրյալ  ներգրավելու  մասին  միջնորդություն`  դրան  կցելով  վարույթի նյութերը և մատնանշելով այդ փաստերը հաստատող ապացույցները։
 Անմիջականորեն  ծագած  հիմնավոր  կասկածի  հիմքով  անձի  ձերբակալված  լինելու  դեպքումքննիչը  սույն  մասով  նշված  միջնորդությունը  և  նյութերը  հսկող  դատախազին  է  ներկայացնում ոչ ուշ, քան ձերբակալման որոշումն անձին հանձնելու պահից 24 ժամվաընթացքում։
  Նախագծով  դատախազն  է  կայացնում  անձին  որպես  մեղադրյալներգրավելու  մասին  որոշումը։
  Այսպիսով,  ըստ  Նախագծի,  միջնորդությունը  և  այնհիմնավորող  նյութերը  ստանալուց  հետո  12  ժամվա  ընթացքում  հսկող  դատախազըորոշում  է  կայացնում  անձին  որպես  մեղադրյալ  ներգրավելու  մասին,  իսկ  քրեականհետապնդում  հարուցելու  հիմքեր  չգտնելու  դեպքում  իր  որոշմամբ  մերժում  է  քննիչիմիջնորդությունը  (Նախագծի  191-րդ  հոդված,  մաս  4)։
  Մեր  կարծիքով՝  Նախագծումտեղ  գտած  այսպիսի  կարգավորումն  արդարացված  է,  քանի  որ  իր  դատավարականնշանակությամբ  սա  բավականին  պատասխանատու  դատավարական  ակտ  է,  իսկդատախազի  կողմից  դրա  կայացումն  էապես  կարող  է  բարձրացնել  որակը։
  Դատախազին նման իրավունքը վերապահելու պատճառներից մեկն էլ այն է, որ ՀՀ Սահմանադրության  103-րդ  հոդվածով  քրեական  հետապնդում  հարուցելը  դատախազի  բացառիկ լիազորությունն է, իսկ դա իր արտացոլումը պետք է գտնի քրեադատավարական  օրենսդրության  մեջ։
  Սակայն  որոշում  կայացնելու  համար  դատախազին  բավարար ժամանակ չի տրամադրվում, քանի որ նա պետք է 12 ժամվա ընթացքում ուսումնասիրի քննիչի կողմից ուղարկված գործին վերաբերվող նյութերը և դրա հիման վրաանձին  մեղադրյալ  ներգրավելու  մասին  որոշում  կայացնի։
  Չպետք  է  մոռանալ  նաևայն  հանգամանքը,  որ  որոշումները  պետք  է  լինեն  հիմնավորված  և  պատճառաբանված,  հետևաբար  հարց  է  առաջանում`  այդ  կարճ  ժամանակահատվածում  արդյոքկկարողանա՞  հիմնավորված  և  պատճառաբանված  որոշում  կայացնել։
  Ուստի  առաջարկում  ենք  Նախագծով  նախատեսված  այդ  ժամանակահատվածն  ավելացնել`հասցնելով 24 ժամվա, որպեսզի դատախազը կարողանա պատշաճ որոշում կազմել։
Անձին որպես մեղադրյալ ներգրավելու հիմքը նրա կողմից հանցանքի կատարումը  վկայող  բավարար  ապացույցների  համակցություն  է,  որի  հիման  վրա  քննիչը,  դատախազն  անհրաժեշտ  են  գտնում  հանցանք  կատարելու  մեջ  մեղադրանք  առաջադրել։
Ա. Ռիժակովը գտնում է, որ անձին որպես մեղադրյալ ներգրավելու հիմք է արարքի հակաիրավական լինելու և անձի մեղավորության մասին քննիչի համոզվածությունը1։
 Այդպիսի մոտեցման հետ դժվար է համաձայնվել, որովհետև միայն համոզվածությունը դեռևս բավարար չէ անձին որպես մեղադրյալ ներգրավելու համար։
Ցանկանում  ենք  ուշադրություն  դարձնել  կարևոր  մի  հանգամանքի՝  «ապացույցների բավարարությանը»։
 Քրեադատավարական օրենսդրության մեջ չի տրվում «բավարար  ապացույց»  հասկացության  պարզաբանումը,  այսինքն`  հարց  է  առաջանում`ապացույցների  ինչպիսի՞  համակցություն  է  բավարար  անձին  որպես  մեղադրյալներգրավելու մասին որոշում կայացնելու համար։
 «Բավարար» հասկացությունն ինքնին  գնահատողական  կատեգորիա  է։
  Տվյալ  դեպքում  ապացույցների  բավարարության մասին հետևություններ անելու համար պետք է հիմք ընդունել այն հանգամանքը, թե ապացույցների համակցությունը գործի քննության որ պահին է գնահատվում։
Լ. Մարիուպոլսկու կարծիքով՝ «բավարար ապացույցներ ասելով՝ հասկանում ենք մեղադրանք առաջադրելու համար հիմք հանդիսացող ապացույցների այնպիսի ամբողջություն,  որը  մերկացնում  է  հանցագործություն  կատարած  կոնկրետ  անձին  և  նրագործողությունների  մեջ  հաստատում  հանցագործության  հատկանիշների  առկայությունը»2։
  Որոշ  հեղինակների  կարծիքով՝  մեղադրանք  առաջադրելու  համար  ապացույցները  բավարար  են  համարվում,  եթե  դրանք  բնութագրում  են  հանցակազմի  յուրաքանչյուր տարրը3։
Մեր  կարծիքով՝  հիմնավոր  է  անձին  որպես  մեղադրյալ  ներգրավելու  համար«ապացույցների  բավարարություն»  հասկացության  վերաբերյալ  իրավաբանականգրականության  մեջ  տեղ  գտած  հետևյալ  բնորոշումը՝  «ապացույցների  բավարարությունն  օրենքով  սահմանված  կարգով  քննիչի  կողմից  հավաքված  և  ստուգված  այնտվյալներն  են,  որոնք  իրենց  համակցության  մեջ  քննության  տվյալ  պահին  հանգեցնում  են  միասնական  և  ճիշտ  հետևության,  որ  կոնկրետ  անձը  կատարել  է  քրեականօրենսգրքով նախատեսված հանցագործություն և ենթակա չէ քրեական պատասխանատվությունից ազատման»4։
1 Տե՛ս Рыжаков А., Обвиняемый, Москва, 1999, էջ 16։
2 Տե՛ս Мариупольский Л., Привлечение в качестве обвиняемого, Москва, 1976, էջ 11։
3 Տե՛ս Карнеева Л., Привлечение к уголовной ответственности, Законность и обоснованность, Москва, 1971,էջ 5։
4  Տե՛ս  Громов  Н.,  Францифоров  Ю.,  Основания  и  процессуальный  порядок  привлечения  лица  в  качествеобвиняемого, “Следователь”, 1998, № 8, էջ 44։
Ողջունելի  է  այն,  որ  Նախագիծը  զերծ  է  մնացել  նմանատիպ  գնահատողականհասկացություն օգտագործելուց և ավելի ճիշտ ձևակերպում է ընտրել անձին որպեսմեղադրյալ  ներգրավելու  մասին  որոշման  հիմնավորման  համար։
  Ըստ  Նախագծի191-րդ  հոդվածի  2-րդ  մասի`  անձի  նկատմամբ  հանրային  քրեական  հետապնդումհարուցվում  է  նրա  կողմից  հանցանքի  կատարումը  վկայող  փաստերի  հիման  վրա,այսինքն՝ անձը որպես մեղադրյալ ներգրավվում է միայն իր կողմից հանցանք կատարելու  փաստերի  հիման  վրա,  որոնք  պետք  է  հաստատվեն  վարույթի  նյութերով  ևմատնանշված ապացույցներով։
Ապացույցների  համակցություն  ասելով՝  հասկանում  ենք  բոլոր  այն  ապացույցները,  որոնք  գործի  քննության  կոնկրետ  պահին  հավաքված  են  և  գնահատվում  են։
Այդ համակցության մասն են կազմում և՛ այն ապացույցները, որոնք կգնահատվեն որպես հավաստի, և՛ նրանք, որոնք հնարավոր է` հետագայում համարվեն ոչ հավաստիև մերժվեն քննիչի ու դատարանի կողմից1։
Անձին որպես մեղադրյալ ներգրավելու մասին որոշում կայացնելու պահին պետքէ ապացուցված լինի, որ արարքը՝1.  կատարվե՞լ է, թե՞ ոչ, 2.  կատարվել է այն անձի կողմից, որի վերաբերյալ պետք է լուծվի որպես մեղադրյալ ներգրավելու հարցը, 3.  բովանդակում է հանցակազմի հատկանիշներ։
Հանցագործությամբ  պատճառված  վնասի  չափը,  անձի  պատասխանատվությունը  մեղմացնող  և  ծանրացնող  հանգամանքների  համակցությունը,  մեղադրյալի  անձըբնութագրող հանգամանքները, արարքի որակման վրա ազդեցություն չունեցող հանցագործության  շարժառիթները,  հանցագործությանը  նպաստող  հանգամանքները,ինչպես  նաև  այլ  հանգամանքներ  կարող  են  վեր  հանվել  նաև  մեղադրանքն  առաջադրելուց հետո։
Քննիչն անձին որպես մեղադրյալ ներգրավելու մասին որոշում պետք է կայացնիդրա համար բավարար ապացույցներ հավաքելուց անմիջապես հետո։
 Այս հարցի վաղաժամ  լուծումը  հղի  է  դեռևս  անմեղ  անձանց  իրավունքներն  ու  օրինական  շահերնանհիմն  ոտնահարելու  վտանգով։
  Պրակտիկայում  դեռևս  հաղթահարված  չեն  այնդեպքերը, երբ անձին որպես մեղադրյալ ներգրավելը և մեղադրանք առաջադրելն արհեստականորեն ուշացվում են` հասցվելով նախաքննության ավարտին։
 Այդպիսի հապաղման հետևանքով անձը, փաստորեն, զրկվում է այն իրավունքից, որն օրենքը վերապահում  է  մեղադրյալին,  այսինքն`  խախտվում  է  մեղադրյալի  պաշտպանությանիրավունքը։
  Մեղադրանքից  պաշտպանվելու,  պաշտպանական  մարտավարությունկառուցելու  համար  անհրաժեշտ  է  բավարար  ժամանակ,  ինչը  նշված  դեպքում,  ըստէության, բացակայում է։
 Անձը պետք է ժամանակին իմանա` ինչում է մեղադրվում, որկարողանա  մեղադրանքից  պաշտպանվելու  իր  իրավունքից  օգտվել։
  «Որպես  մեղադրյալ  ներգրավելը  պետք  է  կատարվի  դրա  համար  բավարար  ապացույցներ  հավաքելուց  անմիջապես  հետո։
  Որպես  մեղադրյալ  ներգրավելը  նախաքննության  ավարտից  անմիջապես  առաջ  հնարավորություն  չի  տալիս  բազմակողմանիորեն  ստուգելմեղադրյալի  բացատրությունները։
  Այդ  դեպքում  նա  զրկվում  է  նաև  իր  դատավարական  իրավունքներից  ժամանակին  և  ամբողջությամբ  օգտվելու  հնարավորությունից»2։
Դեռևս  Ա.  Կոնին  նշում  էր,  որ  «անձին  որպես  մեղադրյալ  ներգրավելու  հարցումզգուշությունն անհրաժեշտ է։
 Սակայն այն չպետք է շփոթել դիտավորյալ դանդաղկո1 Տե՛ս «ՀՀ քրեական դատավարություն։
 Հատուկ մաս», Երևան, 2010, էջ 91։
2  Տե՛ս  “Научно-практический  комментарий  к  уголовно-процессуальному  кодексу  РСФСР”,  изд.  2-е,  Москва,1997, էջ 213։
տության  հետ,  որն  ի  չիք  է  դարձնում  մեղադրյալի  իրավունքները»1։
  Ա.  Կոնին  իրավամբ  քննադատում  է  «միակողմանի  մեղադրական  գործունեությունը»,  երբ  քննիչնանձին որպես մեղադրյալ ներգրավում է նախաքննության վերջում՝ գործը դատախազին  ուղարկելու  գրեթե  նախօրյակին,  ինչը  մեղադրյալին,  փաստորեն,  զրկում  էր  ժամանակին և իրապես պաշտպանվելու հնարավորությունից2։
Ուստի  առաջարկում  ենք  քր.  դատ.  օրենսգրքի  202-րդ  հոդվածի  2-րդ  մասը  շարադրել հետևյալ կերպ. «Անձին որպես մեղադրյալ ներգրավելու հիմքերի առկայության դեպքում քննիչը կամ դատախազն անհապաղ պատճառաբանված որոշում էկայացնում  տվյալ  անձին  որպես  մեղադրյալ  ներգրավելու  մասին»։
  Այս  կարգըկերաշխավորի մեղադրյալի պաշտպանության իրավունքի ապահովումը։
Դատավարական գրականության մեջ վեճի առարկա է նաև հետևյալ հարցը` անձին  որպես  մեղադրյալ  ներգրավելու  մասին  որոշման  մեջ  ապացույցներ  պետք  էնշվե՞ն, թե՞ ոչ։
 Մեծ մասամբ քննիչները պրակտիկայում նման որոշումներ կայացնելիսհղում  են  կատարում  քրեական  գործի  ընդհանուր  հանգամանքների  վրա՝  առանցկոնկրետ ապացույցներ մատնանշելու։
 Որոշ դատավարագետներ գտնում են, որ քննիչը որոշման մեջ պետք է նշի, թե ինչպիսի նյութեր են  իրեն հանգեցրել նման հետևության3։
 Հեղինակներից շատերն էլ այն կարծիքն են արտահայտել, որ անձին որպես մեղադրյալ  ներգրավելու  մասին  որոշումը  պետք  է  հղումներ  բովանդակի  այն  փաստական տվյալներին` ապացույցներին, որոնք հիմք են ծառայել նշանակված որոշման կայացման համար4։
Գործող  քրեադատավարական  օրենսդրության  պահանջներից  մեկն  էլ  այն  է,  որանձին որպես մեղադրյալ ներգրավելու մասին որոշումը լինի պատճառաբանված (քր.դատ.  օր.  202-րդ  հոդված,  մաս  2)։
  Որոշման  նկարագրական-պատճառաբանականմասում  նշվում  են  մեղադրյալի  անունը,  ազգանունը  և  նրա  մասին  այլ  տվյալներ,  մեղադրանքի ձևակերպումը` նշելով հանցագործության կատարման տեղը, ժամանակը,եղանակը  և  այլ  հանգամանքներ,  որքանով  դրանք  պարզված  են  գործի  նյութերով։
Եզրափակիչ  մասում  շարադրվում  են  անձին  գործով  որպես  մեղադրյալ  ներգրավելումասին  որոշումը  և  քրեական  օրենսգրքի  հոդվածը,  հոդվածի  մասը  կամ  կետը,  որովնախատեսված է կատարված հանցանքի համար պատասխանատվություն։
Ինչպես հասկացանք օրենսդրական ձևակերպումից, որոշման մեջ նշված հանգամանքները,  այդ  թվում`  մեղադրանքի  ձևակերպումը,  պարզված  են  լինում  գործումառկա նյութերից։
 Գործում առկա նյութ կարող են համարվել նաև օպերատիվ ճանապարհով  ստացված  տեղեկությունները,  որոնք  որպես  ապացույց  չեն  կարող  օգտագործվել, այսինքն՝ այդ կարևորագույն որոշումը հիմնվում է ոչ թե ապացույցների, այլ`գործում առկա նյութերի վրա։
 Անհրաժեշտ է ներկայացնել Նախագծի համապատասխան  հոդվածը,  համաձայն  որի`  որպես  մեղադրյալ  ներգրավելու  մասին  որոշման  մեջնշվում  են  անձի  անունը,  ազգանունը,  հայրանունը  և  նրա  վերաբերյալ  անհրաժեշտ1 Տե՛ս Кони А., Собр. соч., т. 4, Москва, 1967, էջ 186։
2 Տե՛ս նույն տեղում, էջ 136։
3 Տե՛ս Строгович М., Право обвиняемого на защиту и презумпция невиновности, Москва, 1984, էջ 78։
4 Տե՛ս Полянский Н., Вопросы теории советского  уголовного процесса, Москва, 1956, էջ 196։
 Савицкий В.,дование преступлений, Ташкент, 1986, с. 81-82. (Ավելին, Վ. Լուկաշևիչն անհրաժեշտ է համարում որպես մեղադրյալ ներգրավման որոշման մեջ ոչ միայն հղում անել ապացույցներին, այլև դրանք մեղադրյալին ներկայացնել  (առաջադրել)  առաջին  հարցաքննության  ժամանակ,  տե՛ս  Лукашевич  В.,  Установление  уголовной ответственности в советском уголовном процессе, Ленинград, 1985, էջ 138-139)։
այլ  տվյալներ,  մեղադրանքի  փաստական  հիմքը`  մեղսագրվող  արարքի  էությունը,կատարման տեղը, ժամանակը, եղանակը և մյուս հանգամանքները, որքանով դրանքպարզված  են  առկա  ապացույցներով,  ինչպես  նաև  քրեական  օրենսգրքի  այն  հոդվածը,  հոդվածի  մասը  կամ  կետը,  որով  պատասխանատվություն  է  նախատեսվածանձին  մեղսագրվող  արարքի  կատարման  համար  (արարքի  իրավական  գնահատականը,  տե՛ս  Նախագծի  191-րդ  հոդված,  մաս  5)։
  Նախագծում  որոշման  մեջ  նշվածնման հանգամանքները պարզված են լինում առկա ապացույցներով։
 Սակայն ինչպեստեսնում  ենք,  ո´չ  գործող  քրեադատավարական  օրենսդրությամբ,  ո´չ  էլ  Նախագծովանձին որպես մեղադրյալ ներգրավելու մասին որոշման մեջ չեն մատնանշվում ապացույցներ։
Կարևոր  է  համարվում  անձին  որպես  մեղադրյալ  ներգրավելու  մասին  որոշմանբովանդակությունը։
 Չէ՞ որ իմանալ, թե ինչում են մեղադրում, նշանակում է գիտենալմեղադրանքի  էությունը,  ապա  և  պաշտպանվել  դրանից։
  Քննիչը  տվյալ  որոշման  մեջնշում  է  մեղադրանքի  ձևակերպումը,  ինչպես  նաև  քրեական  օրենսգրքի  համապատասխան հոդվածը, որով  նախատեսված է կատարված հանցանքի համար պատասխանատվություն։
Եվրոպական կոնվենցիայի 6-րդ հոդվածի 3-րդ մասում թվարկվում են մեղադրյալի հետևյալ նվազագույն իրավունքները.ա)  հասկանալի լեզվով անհապաղ ու հանգամանորեն տեղեկացվել իրեն ներկայացված մեղադրանքի բնույթի և հիմքերի մասին, բ)   բավարար  ժամանակ  ու  հնարավորություն`  իր  պաշտպանությունը  նախապատրաստելու համար…։
Ինչ  վերաբերվում  է  մեղադրյալին  փոխանցման  ենթակա  տեղեկատվության«բնույթին և հիմքերին», ապա «բնույթը» նշանակում է այն հանցանքը, որի համար նամեղադրվում է (այն է` իրավական բնութագիրը), իսկ «հիմք» բառը ցույց է տալիս այնգործողությունները,  որոնք  վերջինս  ենթադրաբար  կատարել  է։
  Հանցագործությանմանրամասները  չափազանց  կարևոր  են,  քանի  որ  դրանց  մատուցման  պահից  է  մեղադրյալը  պաշտոնապես  տեղեկացվում  իր  դեմ  ներկայացված  մեղադրանքի  փաստացի և իրավական հիմքերի մասին1։
Մատոցցիան ընդդեմ Իտալիայի գործով Եվրոպական դատարանն արձանագրեց,որ  իր  դեմ  ներկայացված  մեղադրանքի  մասին  մանրամասն  տեղեկացված  լինելու,ինչպես  նաև  իր  պաշտպանությունը  պատրաստելու  համար  համապատասխան  ժամանակ  և  հնարավորություններ  ունենալու՝  դիմումատուի  իրավունքները  խախտվածեն,  քանի  որ  դիմումատուին  դատաքննության  ժամանակ  ներկայացված  ենթադրյալհանցագործության  օրը  և  վայրը  լիովին  չեն  համապատասխանել  սկզբնապես  տրամադրած  տեղեկություններին,  և  դիմումատուին  պատշաճ  կարգով  պաշտպանվելուհնարավորություն չէր տրվել2։
Պելիսիերն ընդդեմ Ֆրանսիայի գործով վճռում Եվրոպական դատարանը հստակեցրել  է  նաև  նշված  ենթակետի  հիման  վրա  մեղադրյալին  տրամադրվող  տեղեկությունների շրջանակը։
 Ըստ Դատարանի` այդ տեղեկության մեջ պետք է մանրամասննշվի  ոչ  միայն  մեղադրանքի  հիմքերի,  այն  է`  մեղադրյալի  կողմից  ենթադրաբար  կատարված  այն  արարքի  մասին,  որի  վրա  հիմնվում  է  մեղադրանքը,  այլ  նաև  պետք  էնշվի այդ արարքի իրավական որակումը3։
Վճռաբեկ  դատարանն  էլ  Ա.  Պապյանի  գործով  արձանագրել  է,  որ  մեղադրանքիձևակերպումը  պետք  է  արտացոլի  մեղսագրվող  գործողությունների  կամ  անգործու1 Տե՛ս “Pellissier and Sassi v. France”, Judgment of 25 March 1999։
2 Տե՛ս “Mattoccia v. Italy”, Judgment of 27 July 2000։
3 Տե՛ս “Pellissier and Sassi v. France”։
թյան բովանդակությունը, հետևաբար պետք է ներառի հանցակազմի բոլոր պարտադիր հատկանիշները բնութագրող փաստական տվյալները։
 Վերջինս անհրաժեշտ նախապայման  է,  որպեսզի  մեղադրանքի  մեջ  նշվի  այն  քրեական  օրենքը,  որով  նախատեսված են հանրության համար վտանգավոր, հակաիրավական և քրեորեն պատժելիարարքի  հատկանիշները,  այսինքն`  հանգեցնի  մեղադրանքում  ձևակերպված  արարքին համապատասխան իրավական գնահատական տալուն1։
Դատավարական  այս  ինստիտուտի  վերաբերյալ  Մ.  Ստրոգովիչը  նշել  է,  որ  անհրաժեշտ է ընդունել, որ որպես մեղադրյալ ներգրավելը որոշ առումով կարող է դրական  նշանակություն  ունենալ  ենթարկվողի  համար,  քանի  որ  օրենքի  ուժով  նա  օժտված  է  մեղադրանքը  հերքելու  համար  որոշակի  իրավունքներով  և  դրանց  իրականցումն  ապահովող  երաշխիքներով.  դրանք  չէին  լինի,  եթե  նախնական  քննություննիրականացվեր տվյալ անձի նկատմամբ, բայց առանց նրան մեղադրյալ ներգրավելու։
Տվյալ  դեպքում  նշված  անձը  մեղադրանքը  հերքելու  հնարավորություն,  իրեն  արդարացնելու  համար  փաստարկներ  և  ապացույցներ  ներկայացնելու  հնարավորությունկունենար  միայն  նախաքննության  ավարտին,  որը  կիրականացվեր  առանց  իր  մասնակցության։
  Դրա  համար  անձին  որպես  մեղադրյալ  ներգրավելը  որոշ  առումով«նպաստավոր» է որպես մեղադրյալ ներգրաված անձի համար2։
 Ճիշտ է, մենք համաձայն  չենք  այն  կարծիքին,  որ  որպես  մեղադրյալ  ներգրավելը  մեղադրյալի  համարնպաստավոր  է,  բայց  միևնույն  ժամանակ  ընդունում  ենք,  որ  քրեական  գործով  նախաքննության  ընթացքում  պետք  է  այդպիսի  որոշում  կայացվի,  եթե,  իհարկե,  առկաեն  նախատեսված  հիմքերը,  որպեսզի  մեղադրյալն  իմանա  իրեն  առաջադրված  մեղադրանքի էությունը և կարողանա իրականացնել իր պաշտպանության իրավունքը։
Մեր  կարծիքով՝  գործող  օրենսդրության  մեջ,  ինչպես  նաև  Նախագծում  «մեղադրյալ» հասկացությունն օգտագործելն այնքան էլ արդարացված չէ։
 Ըստ էության, այնչի բխում անմեղության կանխավարկածի սկզբունքից, որի համաձայն հանցագործության  համար  մեղադրվողը  համարվում  է  անմեղ,  քանի  դեռ  նրա  մեղավորություննապացուցված  չէ  օրենքով  սահմանված  կարգով`  դատարանի՝  օրինական  ուժի  մեջմտած  դատավճռով։
  Բացի  այդ՝  չպետք  է  մոռանանք  այն  մասին,  որ  գոյություն  ունի«ողջամիտ դիտորդ» գաղափարը, որի մոտ կարող է ձևավորվել «ողջամիտ կարծիք»։
Եվ տվյալ դեպքում «ողջամիտ դիտորդի» մոտ կառաջանա կասկած առ այն, որ տվյալանձը մեղավոր է հանցագործության կատարման մեջ։
 Կարելի է ձևակերպել հետևյալկերպ  ևս.  անձը,  ում  վերաբերյալ  դեռ  չկա  օրինական  ուժի  մեջ  մտած  դատավճիռ,նրան  արդեն  իսկ  մեղավոր  են  համարում։
  Անհրաժեշտ  է  նշել  նաև,  որ  հենց  այսսկզբունքի  պահանջներից  ելնելով`  Ֆրանսիայում  հրաժարվել  են  «մեղադրյալ»  հասկացությունից։
  Ֆրանսիայում  մեղադրանքի  առաջադրման  ինստիտուտը  ենթարկվեցէական փոփոխության, մասնավորապես՝ առաջին հերթին փոխվեց այս ինստիտուտիանվանումը, որն այժմ կոչվում է ոչ թե «մեղադրանք առաջադրել», այլ «քննության ենթարկել»։
  Հետևաբար  մեղադրյալի  փոխարեն  ի  հայտ  է  գալիս  նոր  սուբյեկտ`  քննության ենթարկված անձ3։
Ինչպես  նշեցինք,  մենք  կողմնակից  ենք  նման  ինստիտուտի  գոյությանը,  սակայնառաջարկում ենք, որ Նախագծում «մեղադրյալ» հասկացությունը փոխարինվի «քրեական  հետապնդման  ենթարկված  անձ»  տերմինով,  քանի  որ  Նախագծում  քրեական1 Տե՛ս «ՀՀ Վճռաբեկ դատարանի Ա. Պապյանի գործով 2010 թ. նոյեմբերի 5-ին կայացված ՏԴ/0115/01/09որոշումը»։
2 Տե՛ս Строгович М., էջ 31։
3  Տե՛ս  Гуценко  К.,  Головко  Л.,  Филимонов  Б.,  Уголовный  процесс  западных  государств,  Москва,  2002,  էջ350։
հետապնդումը և անձին որպես մեղադրյալ ներգրավելու մասին որոշումը նույնացվելեն։
Անձին որպես մեղադրյալ ներգրավելու մասին որոշում կայացնելիս անհրաժեշտ էուշադրություն  դարձնել  մեղադրանքի  անհատականացման  վրա։
  Այս  կապակցությամբ քր. դատ. օրենսգրքի 202-րդ հոդվածի 4-րդ մասում սահմանված է հետևյալը.եթե անձը որպես մեղադրյալ ներգրավվում է քրեական օրենսգրքի տարբեր հոդվածներով,  հոդվածի  մասերով  կամ  կետերով  որակվող  մի  քանի  հանցագործություններիհամար,  որոշման  նկարագրական-պատճառաբանական  մասում  նշվում  է`  կոնկրետինչ հանցանքներ են կատարվել, իսկ եզրափակիչ մասում` այդ հանցագործությունների  համար  պատասխանատվություն  նախատեսող  հոդվածները,  հոդվածի  մասերըկամ կետերը։
Պրակտիկայում  բացառված  չեն  դեպքերը,  երբ  մեղադրանքի  հիմքում  ընկածփաստական հանգամանքների, արարքի իրավաբանական որակման փոփոխման, մեղադրյալի հանցավոր գործունեության նոր դրվագների հայտնաբերման կամ նախկինում  հաստատված  այս  կամ  այն  դրվագում  անձի  հնարավոր  մասնակցությունը  բացառող  հանգամանքների  ի  հայտ  գալուն  պես  անհրաժեշտություն  է  առաջանում  փոխել կամ լրացնել մեղադրանքը։
 Օրենքը սահմանում է, որ եթե նախաքննություն կատարելիս  ծագում  է  առաջադրված  մեղադրանքը  փոփոխելու  կամ  լրացնելու  անհրաժեշտություն, քննիչը պարտավոր է կրկին մեղադրանք առաջադրել` պահպանելով անձին  որպես  մեղադրյալ  ներգրավելու  և  մեղադրանք  առաջադրելու  համար  քր.  դատ.օր.-ի  համապատասխան  հոդվածներով  սահմանված  պահանջները  (քր.  դատ.  օր.,հոդված 204, մաս 1)։
 Մեկնաբանելով օրենքի վերոհիշյալ ձևակերպումը` կարելի է եզրակացնել, որ յուրաքանչյուր դեպքում, երբ մեղադրանքի փոփոխումը պայմանավորված է մեղադրանքի փաստական կողմի կամ իրավաբանական որակման փոփոխմամաբ,  իսկ  մեղադրանքի  լրացումը`  մեղադրյալի  հանցավոր  գործունեության  նորդրվագների բացահայտմամբ, քննիչը պետք է կայացնի անձին որպես մեղադրյալ ներգրավելու մասին պատճառաբանված որոշում` դրանում ընդգրկելով մեղադրյալի հանցավոր  գործունեության  բոլոր  դրվագներն  ու  փաստերը՝  իրենց  նախկին  և  ներկաորակմամբ,  ներկայացնի  այդ  որոշումը  անձին  և  նրան  հարցաքննի  նոր  մեղադրանքով1։
  Սույն  խնդիրն  այլ  կարգավորումն  է  ստանում  այն  դեպքում,  երբ  նախաքննության  ընթացքում  առաջադրված  մեղադրանքի  որևէ  մասը  չի  հաստատվում։
  Տվյալդեպքում քննիչն իր որոշմամբ առաջադրված մեղադրանքի այս մասը վերացնում է ևդրա մասին հայտարարում մեղադրյալին (քր. դատ. օր., հոդված 204, մաս 2)։
Կարևորում ենք նաև այն հանգամանքը, որ նախագծում քրեական հետապնդումհարուցելու  պահից  սկսում  է  ընթանալ  որոշակի  նախատեսված  ժամկետ,  որը  չի  կարող տևել ավելի, քան`1.  երկու ամիս` ոչ մեծ ծանրության հանցանքի վերաբերյալ վարույթով, 2.  չորս ամիս` միջին ծանրության հանցանքի վերաբերյալ վարույթով, 3.  ութ ամիս` ծանր հանցանքի վերաբերյալ վարույթով, 4.  տասը ամիս` առանձնապես ծանր հանցանքի վերաբերյալ վարույթով։
Նախատեսված  ժամկետները  վերադաս  դատախազի  կողմից  կարող  են  ներկայացվել  առավելագույնը  երկու  ամսով,  երբ  դա  է  պահանջում  արդարադատությանշահը։
1 Տե՛ս «ՀՀ քրեական դատավարություն։
 Հատուկ մաս», էջ 96։
Էմմա ԱվագյանԱՆՁԻՆ ՈՐՊԵՍ ՄԵՂԱԴՐՅԱԼ ՆԵՐԳՐԱՎԵԼՈՒ ՆՇԱՆԱԿՈՒԹՅՈՒՆԸ, ՀԻՄՔԵՐԸ ԵՎ ԴԱՏԱՎԱՐԱԿԱՆ ԿԱՐԳԸԲանալի բառեր՝ մեղադրյալ, որպես մեղադրյալ ներգրավել, բավարար ապացույցներ, քրեական հետապնդում, մեղադրանքի փոփոխում և լրացում, անմեղության կանխավարկած, մեղադրանք։
