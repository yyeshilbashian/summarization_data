Բարձր ջերմաստիճանային գերհաղորդիչների (ԲՋԳՀ) կրիտիկական եւ էլեկտրատրանսպորտային բնութագրերի կայունության ուսումնասիրությունը ջերմամշակման նկատմամբ կարեւոր հիմնարար եւ կիրառական խնդիր է ժամանակակից պինդ մարմնի ֆիզիկայում [1]։
  Մի կողմից դա պայմանավորված է նրանով, որ վերջին տարիներին ինտենսիվ կերպով զարգանում է ԲՋԳՀ հիմքի վրա մշակվող տեխնոլոգիական սարքավորումների արտադրությունը, որոնց էլեկտրաֆիզիկական բնութագրերի կայունության հարցը ձեռք է բերում կարեւոր նշանակություն [1-7]։
  Մյուս կողմից, չնայած ԲՋԳՀ հայտնաբերման պահից անցել է ավելի քան 30 տարի, սակայն նրանցում գերհաղորդականության մեխանիզմը մինչեւ այժմ միկրոսկոպիկ մակարդակով բացահայտված չէ [1]։
  Համաձայն որոշ աշխատանքներում բերված տեսակետի՝ ԲՋԳՀ-ում գերհաղորդականության բնույթի բացահայտման համար իբրեւ բանալի կարող են ծառայել նորմալ վիճակում կրիտիկական ջերմաստիճանին մոտ եւ նրանից բավականաչափ բարձր ջերմաստիճաններում դիտվող անսովոր հատկությունները։
  Դրանց թվին կարելի է դասել լայն ջերմաստիճանային տիրույթում ԲՋԳՀ միացություններում ծագող ֆլուկտուացիոն հաղորդականությունը [8], այսպես կոչված, փսեւդոգոտիական ռեժիմը [1,8], կոհերենտ էլեկտրատրանսպորտային երեւույթները[9]։
  Ընդ որում հիշատակված երեւույթների դրսեւորման համար կարեւոր են ինչպես նմուշի ջերմամշակման պայմանները (ջերմաստիճանը, տեւողությունը, տաքացման եւ սառեցման արագությունը), այնպես էլ նրա ստացման նախապատմությունը [1-10]։
  Հատկապես մեծ հետաքրքրություն է ներկայացնում ցածր ջերմաստիճանային մշակումը, որը բերում է մետաստաբիլ վիճակների առաջացման [10-12], երբ նմուշի թթվածնային պարունակությունը չի փոխվում, սակայն փոխվում է տարրական բջջում թթվածնի ատոմների կարգավորվածութան աստիճանը նրանց բարձր շարժունակության պատճառով [1,12-15]։
  Մետաստաբիլ վիճակում գտնվող եւ սենյակային պայմաններում երկարատեւ (10 տարի) պահված իտրիումային գերհաղորդչային միացության վերը հիշատակված բնութագրերի փոփոխությունը (ծերացման երեւույթ), ինչպես ցույց է տրված [10] աշխատանքում, համարժեք է 200°C-ում 100 ժամ տաքացնելուց հետո առաջացած փոփոխություններին։
  Ծերացման երեւույթը տարբեր միացություններում ուսումնասիրվել է ընդհուպ մինչեւ 17 տարի սենյակային պայմաններում պահելուց հետո [1-3]։
  Այդպիսի հետազոտությունները մեծ հետաքրքրություն են ներկայացնում ինչպես ԲՋԳՀ միացություններում գերհաղորդականության մեխանիզմի բացահայտման, այնպես էլ՝ նրանց նախնական բնութագրերի 8վերականգնման տեսակետից [16,17]։
  Այդ նպատակով հաճախ կիրառվում է նմուշի կրկնակի ջերմամշակման մեթոդը [11]։
  Վերջերս մեր կողմից ուսումնասիրվել է սինթեզումից հետո մոտավորապես 30 տարի սենյակային պայմաններում պահված իտրիումային նմուշների տրանսպորտային եւ գերհաղորդչային հատկությունների վրա կարճատեւ ցածր ջերմաստիճանային կրկնակի ջերմամշակման ազդեցությունը ջերմաստիճանի (77-92)Կ տիրույթում տեսակարար դիմադրության չափման ճանապարհով [18]։
  Ներկա աշխատանքում այդ հետազոտությունների ջերմաստիճանային տիրույթը ընդլայնվել է մինչեւ 290Կ։
 Չափման մեթոդներ Հետազոտվող բազմաբյուրեղային տիպի YBa 2 Cu 3 O x ԲՋԳՀ միացությունները սինթեզվել են սովորական եղանակով [19,20] եւ սենյակային պայմաններում պահվել մոտ 30 տարի։
  Ռենտգենյան ֆլուորեսցենցիայի չափումները ցույց են տվել, որ այդ նմուշների մեջ բարիումի ատոմների կոնցենտրացիան, ըստ կշռի, մոտ 3-4 տոկոսով փոքր է 950 ̊C-ում նախկինում սինթեզված նմուշների համեմատությամբ [19,20]։
  Այդ նմուշը ենթարկվել է կրկնակի ջերմամշակման սկզբում` 30 րոպե 400°C-ում օդում տաքացնելուց հետո վառարանի հետ միասին դանդաղ (3-4 աստիճան/րոպե) սառեցվել է մինչեւ սենյակային ջերմաստիճան։
  Մեկամսյա պարբերական չափումներից հետո այդ նույն նմուշը երկրորդ անգամ եւս 30 րոպե 400°C-ում օդում ջերմամշակվել եւ արագ (150-200 աստիճան /րոպե) սառեցվել է մինչեւ սենյակային ջերմաստիճան [18]։
  Ելակետային, մեկանգամյա եւ կրկնակի ջերմամշակումից հետո նմուշի վիճակները այսուհետեւ համապատասխանաբար կհամարակալվեն որպես 1, 2 եւ 3 նմուշներ։
  Յուրաքանչյուր ջերմամշակումից հետո մեկ ամսվա ընթացքում ժամանակ առ ժամանակ չափվել են են տեսակարար դիմադրության ջերմաստիճանային կախվածության r(T) կորերը (88-290)Կ միջակայքում Երկրի մագնիսական դաշտի առկայության պայմաններում՝ օգտագործելով վոլտամպերային բնութագրերի չափման քառակոնտակտ մեթոդը [19, 20]։
 Նշենք նաեւ, որ այդ բնութագրերը, որպես կանոն, մեկ ամիս անցնելուց հետո ժամանակից կախված շատ դանդաղ են փոխվում նմուշում առկա արատների նվազման պատճառով։
  Ուստի՝ այս աշխատանքում ներկայացված են ջերմամշակումից միայն մեկ ամիս հետո ստացված բնութագրերը, իսկ դրանց ժամանակային կախվածության արդյունքների մասին տվյալները հրապարակվել են այլ աշխատանքներում [21,22]։
  Գերհաղորդչային (ԳՀ) անցման լայնությունը որոշվել է հետեւյալ ձեւով`ΔΤ C =Τ C0.9 -Τ C0.1 , որտեղ Τ C0.9 եւ Τ C0.1 նորմալ վիճակի տեսակարար դիմադրության 0.9r n եւ 0.1r n արժեքներին համապատասխանող ջերմաստիճաններն են։
  Ընդունված է նաեւ, որ Τ C0.9 եւ Τ C0.1 համապատասխանում են ԳՀ վիճակին անցնելու սկզբի եւ վերջի (դիմադրության 0 դառնալու) կրիտիկական ջերմաստիճաներին`T con եւ T c0 ։
 Ստացված արդյունքները եւ նրանց քննարկումը Նկ.1 (a,b,c)-ում պատկերված են տեսակարար դիմադրության ջերմաստիճանային կախման կորերը երեք տարբեր ջերմաստիճանային տիրույթ9ներում 1, 2 եւ 3 նմուշների համար։
  Ինչպես երեւում է այդ նկարից, 30 տարի սենյակային ջերմաստիճանում պահելուց հետո ելակետային նմուշի տեսակարար դիմադրությունը` r (Նկ.1, կոր 1) նորմալ (ոչ գերհաղորդչային) վիճակում ջերմաստիճանի իջեցմանը զուգընթաց մինչեւ T p =136.5Կ գծայնորեն նվազում է, որը հատուկ է մետաղներին։
  Սակայն ավելի ցածր ջերմաստիճաններում դիտվում է r-ի գծային կախվածությունից ավելի արագ նվազում։
  1 եւ 2 նմուշների T con , T c0 , Tc բնութագրերը համապատասխանաբար կազմում են 86.7Կ, 82.5Կ եւ 4.2Կ եւ 85.6Կ , 81.4Կ, 4.2Կ (տես աղյուսակը)։
 Նկատենք, որ ջերմաստիճանային T c0 T con տիրույթում 2-րդ նմուշի տեսակարար դիմադրությունը 1-ին նմուշի համեմատությամբ շատ ավելի մեծ է, քան բարձր ջերմաստիճաններում։
  Նշված տիրույթում հաղորդականությունը պայմանավորված է կուպերյան զույգերի կոնցենտրացիայի ջերմաստիճանային ֆլուկտուացիաներով [8]։
 Ինչպես երեւում է, 2-րդ նմուշի տեսակարար դիմադրությունը 1-ին նմուշի նկատմամբ մինչեւ T= 110K շարունակում է (նկ. 1, կոր 2) 10Նկ. 1. Տեսակարար դիմադրության (r) ջերմաստիճանային կախվածությունը 1,2 եւ 3 նմուշների համար ջերմաստիճանային տարբեր տիրույթներում (a, b, c)։
  Ուղղահայաց սլաքները մատնանշում են համապատասխան նմուշներում փսեւդոգոտիական ռեժիմի առաջացման ջերմաստիճանները (T p )։
 11Աղյուսակ Ուսումնասիրվող նմուշների ԳՀ եւ նորմալ վիճակի որոշ բնութագրեր նմուշ մնալ մեծ եւ դրսեւորում է ոչ մետաղական վարքագիծ։
  Սակայն ավելի բարձր ջերմաստիճանների տիրույթում տեսակարար դիմադրությունը արդեն դրսեւորում է մետաղական վարքագիծ, ընդ որում ջերմաստիճանի հետագա բարձրացմանը զուգընթաց, 1-ին նմուշի հետ համեմատած, սկսում է նվազել։
 Սենյակային ջերմաստիճանում այդ նվազման չափը կազմում է 18.5%։
  Բերված աղյուսակից երեւում է, որ այդ նվազումը 2700cm-ից մինչեւ 2200cm ուղեկցվում է 1 եւ 2 նմուշների տեսակարար դիմադրության գծային կախվածության տիրույթից որոշված թեքության (dr/dT) նվազմամբ համապատասխանաբար 5.9cm/K–ից մինչեւ 3.00cm/K։
  Նշենք, որ dr/dT բնութագրի նմանատիպ վարքագիծ դիտվել է նաեւ YBa 2 Cu 3 O 6.55 եւ Y 1-y Pr y Ba 2 Cu 3 O 7-δ միաբյուրեղներում, ինչպես բարձր ճնշումների կիրառումից[23], այնպես էլ խառնուրդային տեղակայումից հետո [24]։
  Ընդ որում dr/dT-ի նվազումը ուղեկցվել է նաեւ նմուշի դիմադրության նվազմամբ, որը բարձր ջերմաստիճաններում էապես ավելի մեծ է, քան ցածր ջերմաստիճաններում։
  Դիմադրության փոքրացումը, փաստորեն, վկայում է նորմալ հոսանքակիրների ցրման պրոցեսում ֆոնոնների դերի նվազման մասին [24]։
  Այդ պատճառով էլ 2-րդ նմուշի դիմադրությունը առաջինի համեմատությամբ ջերմաստիճանի (110-290)Կ տիրույթում աստիճանաբար նվազում է։
  Համաձայն [15,25,26] աշխատանքների, ցածր ջերմաստիճանային տիրույթում տեսակարար դիմադրությունը (ֆլուկտուացիոն հաղորդականությունը) պայմանավորված է Cu-O շղթաներում թույլ կապված Օ4, O5 եւ Օ1 ատոմների կարգավորվածությամբ, իսկ բարձր ջերմաստիճաններում՝ ուժեղ կապված թթվածնային ատոմների կարգավորվածությամբ Cu-O հարթություններում։
  Քանի որ Cu-O շղթաների թթվածնի ատոմները, հարթությունային ատոմների հետ համեմատած, ավելի թույլ են կապված, ապա ջերմամշակումը շղթաներում առաջացնում է ավելի մեծ թվով արատներ, որոնք, նպաստելով կուպերյան զույգերում կապի թուլացմանը եւ քայքայմանը, բերում են տեսակարար դիմադրության ավելի մեծ աճի։
 Դիմադրության այդպիսի մեծ աճը 2-րդ նմուշում ուղեկցվում է ԳՀ վիճակի անցման կրիտիկական T c ջերմաստիճանի նվազումով ընդամենը 1 աստիճանով, իսկ անցման լայնությունը մնում է հաստատուն՝ Tc=4.2Կ (տե՛ս աղյուսակը)։
  Մինչդեռ բնութագրական T p ջերմաստիճանը այդ դեպքում 12նվազում է 136,5Կ մինչեւ 110Կ, այսինքն՝ ջերմամշակումը բերում է մետաղական հաղորդականության ռեժիմի դրսեւորման ջերմաստիճանային տիրույթի էական ընդարձակման։
  Նկատենք, որ օդում արագ սառեցնելուց հետո, 3-րդ նմուշի ԳՀ անցման կորը նույնպես ընդհանուր առմամբ շեղվում է դեպի ցածր ջերմաստիճանների տիրույթ (նկ.1, կոր 3), եւ նմուշը հեղուկ ազոտի 77.3Կ ջերմաստիճանում չի անցում լրիվ ԳՀ վիճակի։
  Իսկ անցման սկզբի ջերմաստիճանը T con 85.6Կ-ից նվազում է մինչեւ 83.7Կ։
  Այսինքն՝ 3-րդ նմուշը դառնում է ավելի անհամասեռ, որն արտահայտվում է T con –ի համեմատությամբ Tc-ի զգալի աճով T c0 -ի ավելի արագ նվազման պատճառով։
  Նրանում առաջացած անհամասեռության մասին է վկայում r(T) կորի վրա պարզորոշ նկատվող աճը 80Կ-ի շրջակայքում նկ.1(a,b, կոր 3)։
  Դիտվող անհամասեռությունը, ամենայն հավանականությամբ, պայմանավորված է թթվածնով հարուստ եւ աղքատ, տարբեր համաչափութամբ եւ T c -ով (այդ թվում նաեւ՝ T c =80Կ) օժտված ԳՀ փուլերի առաջացմամբ։
  Այս երեւույթը հայտնի է իբրեւ, այպես կոչված, փուլային անջատման (phase separation) երեւույթ եւ դիտվել է ջերմամշակման ենթարկված ոչ ստեխիոմետրիկ YBa 2 Cu 3 O 6.8 միաբյուրեղներում [10], ինչպես նաեւ իտրիումի ատոմները ավելի մեծ իոնային շառավղով Pr-ի ատոմներով մասնակիորեն տեղակայված իտրիումային նմուշներում։
  Հետաքրքիր է ընդգծել, որ ցածր ջերմաստիճանային մշակումից հետո, եւ սենյակային պայմաններում երկարատեւ պահված նմուշներում [10] օդում եղած ջրային գոլորշիների մասնակցությամբ տարրական բջջի թթվածնի, Y-ի եւ Ba-ի ենթացանցերում ի հայտ է գալիս ապակարգավորման երեւույթ։
  Այս եւ ելակետային նմուշներում նախապես առկա արատները (Ba-ի ատոմների 3-4 % պակասորդ), եւ առաջացած ինչպես գերհաղորդիչ, այնպես էլ ոչ գերհաղորդիչ փուլերը անհամասեռ ձեւով բաշխվում են միջհատիկային տարածություններում, առաջացնելով հսկայական լարվածություններ, որոնք դառնում են նորմալ հոսանքակիրների համար հավաքատեղիներ կամ արդյունավետ ցրման կենտրոններ [1]։
  Այս ամենը բերում է դիֆրակցիոն գծերի լայնության ընդարձակման [10], իսկ մեր դեպքում՝ ԳՀ անցման լայնության մեծացման։
  Փաստորեն, արագ սառեցման հետեւանքով այդ կուտակումների եզրերում առաջանում են տարածական ցանցի հսկայական չափերի հասնող առաձգական լարվածություններ, ինչը բերում է տեսակարար դիմադրության եւ անցման լայնության ավելի մեծ աճի դանդաղ սառեցված նմուշի համեմատությամբ [13]։
  Նշենք, որ այս դեպքում ցածր ջերմաստիճանային տիրույթում տեսակարար դիմադրության դիտվող աճը 1-ին նմուշի համեմատությամբ մի քանի հազար անգամ մեծ է (նկ.1, կոր 3)։
  Սակայն, եթե դանդաղ սառեցման դեպքում տեսակարար դիմադրությունը սենյակային ջերմաստիճանում նվազում է 18.5%-ով, ապա արագ սառեցման դեպքում այն, ընդհակառակը, մեծանում է ավելի քան 60%- ով (տե՛ս աղյուսակը)։
  Բացի դրանից, նորմալ վիճակում նմուշը դրսեւորում է կիսահաղորդչային հաղորդականություն (նկ.1, c)։
  Նմանատիպ վարքագիծ մեր կողմից վերջերս դիտվել էր իտրիումային բազմաբյուրեղներում, դրանք ջերմամշակումից հետո դանդաղորեն սառեցնելուց եւ սենյակային ջերմաստիճանում երկարատեւ պահե13լուց հետո միայն [27]։
  Արժե հիշատակել, որ այլ հեղինակների կողմից սինթեզելուց հետո սենյակային պայմաններում 6 եւ 17 տարի պահված իտրիումային միաբյուրեղներում նույնպես դիտվել են տարբեր ԳՀ փուլեր, որոնք անցման կորերի վրա ի հայտ են եկել աստիճանների դրսեւորման ձեւով [24]։
 ԲՋԳՀ միացություններում կիսահաղորդչային տիպի վարքագծի առաջացման հնարավոր պատճառներից մեկը համարվում է նյութում միկրոսկոպիկ մակարդակով առկա կառուցվածքային արատների անհամասեռ բաշխվածությունը [28]։
  Սակայն հետաքրքիր է նշել, որ փսեւդոգոտին էլ դիտարկվում է իբրեւ մի երեւույթ, որը դրսեւորվում է ընդհանրապես անհամասեռ էլեկտրոնային (ոչ միայն գերհաղորդիչ) համակարգերում [29]։
  Այստեղ բացահայտված է, որ կառուցվածքի նանոմասշտաբային անհամասեռությունների առկայությունը կարող է ուժեղացնել փսեւդոգոտիական անոմալիաների դրսեւորումները օպտիմալ թթվածնային պարունակությամբ YBa 2 Cu 3 O 6.93 գերհաղորդիչներում։
  Ինչպես երեւում է (նկ.1-c, 3 կոր) կիսահաղորդչային ռեժիմում ջերմաստիճանի նվազմանը զուգընթաց մինչեւ T p =98Կ դիմադրությունը նույնպես մեծանում է գծային օրենքով։
  Այսինքն`3 նմուշում նույնպես դրսեւորվում է փսեւդոգոտու ձեւավորման ռեժիմ։
  Համանման կախվածություն դիտվել է նաեւ ցինկի ատոմներով մասնակիորեն տեղակայված բիսմութային նմուշներում բարձր ջերմաստիճանային մշակումից եւ օդում արագ կոփելուց հետո [4]։
 Բնութագրական T p ջերմաստիճանը կապում են փսեւդոգոտիական ռեժիմի հաստատման հետ, որի ծագման վերաբերյալ կա 2 մոտեցում։
  Համաձայն առաջինի՝ այն պայմանավորված է «դիէլեկտրիկ» տիպի, այսպես կոչված, մոտակա կարգի ֆլուկտուացիաներով, որոնք դիտվում են թերլեգիրացված միացություններում [6,7]։
  Երկրորդ մոտեցումը ենթադրում է կուպերյան զույգերի ձեւավորում կրիտիկականից շատ ավելի բարձր ջերմաստիճանների տիրույթում T p  Tc, երբ առաջացած լոկալ ԳՀ զույգերի խտությունը դեռեւս բավականաչափ փոքր է եւ չի ապահովում անհրաժեշտ կոհերենտություն, որպեսզի նմուշն ամբողջ ծավալով մեկ անցնի ԳՀ վիճակի։
  Այդ կոհերենտությունը հաստատվում է միայն T Tc դեպքում [8]։
  T p -ի նվազումը ջերմամշակումից հետո պայմանավորված է արատների առաջացմամբ ինչպես տարածական ցանցի շղթաներում, այնպես էլ հարթություններում։
  Արատների խտության մեծացումը համաձայն [4,8] աշխատանքների, խոչնդոտում է գերհաղորդչային զույգերի առաջացմանը։
  Սակայն հետաքրքիր է հիշատակել, որ օրինակ [1] աշխատանքում նկատվել է հակառակ արդյունք. սենյակային ջերմաստիճանում օդում երկարատեւ պահպանված մաքուր եւ ալյումինի ատոմներով մասնակիորեն տեղակայված իտրիումային միաբյուրեղներում դիտվել է T p -ի բարձրացում 29 աստիճանով։
  Եղած աշխատանքների վերլուծությունը ցույց է տալիս, որ իտրիումային նմուշերում արատների ազդեցությունը T p -ի եւ Tc-ի փոփոխության վրա միանշանակ չէ [1,5,24], եւ ինչպես վկայում են վերջերս կատարված հետազոտությունները, փսեւդոգոտու առաջացման պատճառը դեռ վերջնականապես պարզ չէ [7]։
  Ստացված արդյունքների վերջնական բացատրության համար անհրաժեշտ է կատարել լրացուցիչ հետազոտություններ։
  Ցածր ջերմաստիճանային մշակումը իտրիումային 14գերհաղորդիչներում առաջ է բերում անկայուն վիճակ, որը պայմանավորված է նրանցում եղած շարժունակ թթվածնի ատոմների (շղթայական) ապակարգավորվածությամբ եւ նրանց հետագա ռելաքսացիայով [1, 12-15]։
  Այդ դեպքում ի հայտ եկող հիմնական արատները Ba-ի եւ Y-ի ենթացանցերում առաջացած տեղաշարժված ատոմներն են, որոնք բերում են թթվածնի ատոմների վերադասավորությունների, ինչն էլ իր հերթին պայմանավորում է նմուշի բնութագրերի փոփոխությունը։
  Առաջացած արատներն ունեն նանոմետրերի հասնող չափսեր եւ տարրական բջջում բաշխված են խիստ անհամասեռ ձեւով, ինչը համաձայն [29, 30] աշխատանքների, կարող է ուժեղացնել փսեւդոգոտիական անոմալիաների առաջացումը նույնիսկ օպտիմալ թթվածնային պարունակությամբ ԲՋԳՀ YBa 2 Cu 3 O 6.93 միաբյուրեղներում, հակառակ այն պնդման, որ փսեւդոգոտիականությունը դիտվում է թթվածնով թերլեգիրացված նմուշներում։
  Արագ սառեցված նմուշում լրիվ գերհաղորդականության վիճակի բացակայությունը 77Կ-ում, հավանաբար, կապված է նրանում առաջացած ավելի մեծ խտությամբ եւ նմ-ի չափսեր ունեցող արատների հետ, քանի որ այդ դեպքում դիտվում է ավելի լայն ԳՀ անցում։
  Նման դեպքերում հաճախ նմուշը չի անցնում լրիվ գերհաղորդականության վիճակի նույնիսկ շատ ցածր ջերմաստիճանների տիրույթում, քանի որ հոսանքակիրների մի զգալի մասը մնում է ոչ գերհաղորդիչ վիճակում [30]։
  Իսկ սառեցման արագությունից T c -ի թույլ փոփոխությունը T p -ի համեմատությամբ, նույնպես կարելի է բացատրել նմուշում նանոչափանի արատների (այդ թվում` 20 նմ-ի հասնող ամորֆ մասնիկներ) առաջացմամբ [10, 11]։
  Այս դեպքում [30] թթվածնի Օ4 հանգույցների բնակեցվածությունը փոխվում է աննշան չափով, մինչդեռ շղթայի Օ5 դիրքերում (իդեալական վիճակում հիմնականում չբնակեցված) այն բավականաչափ աճում է, ինչը բերում է T c -ի բարձր արժեքների պահպանմանը կամ էլ նրանց թույլ փոփոխությանը եւ տեսակարար դիմադրության զգալի աճին (նկ. 1, նմուշ 3; աղյուսակ)։
 Եզրահանգում Ուսումնասիրվել է կարճատեւ կրկնակի ջերմամշակման ազդեցությունը սինթեզված եւ 30 տարի սենյակային միջավայրում պահված YBa 2 Cu 3 O x ԲՋԳՀ միացությունների էլեկտրատրանսպորտային հատկությունների վրա։
  Ստացվել են հետեւյալ հիմնական արդյունքները . 1. 30 րոպե 400°C-ում տաքացնելուց հետո դանդաղորեն մինչեւ սենյակային ջերմաստիճան սառեցված նմուշի տեսակարար դիմադրությունը ֆլուկտուացիոն տիրույթում կտրուկ աճում է, որը ուղեկցվում է կրիտիկական ջերմաստիճանի նվազումով, իսկ անցման լայնությունը մնում է անփոփոխ՝ 4.2Կ։
 2. Դիտվում է նաեւ լոկալ զույգերի ձեւավորման T p ջերմաստիճանի նվազում 136.5Կ-ից մինչեւ 110Կ, որը պայմանավորված է Cu-O թույլ կապված շղթաներում առաջացած արատներով։
  Այդ արատներով է պայմանավորված նաեւ դիմադրության վերը նշված մեծ աճը։
 3. Ջերմամշակումից հետո արագ սառեցված նմուշներում դիտվում է ԳՀ անցման սկզբի ջերմաստիճանի T con նվազում 3Կ-ով ելակետային նմուշի 15համեմատությամբ, իսկ դիմադրությունը 0 չի դառնում հեղուկ ազոտի ջերմաստիճանում, այսինքն՝ տեղի ունի ԳՀ անցման լայնացում, ինչը վկայում է անհամասեռության մեծացման մասին։
  Ստացված արդյունքները թույլ են տալիս բավականաչափ պարզ մեթոդի օգտագործմամբ կապ հաստատել նյութի գերհաղորդչային եւ նորմալ բնութագրերի միջեւ, ինչը հնարավորություն կտա ստանալ բարձր ԳՀ բնութագրերով օժտված միացություններ, որոնք մեծ կարեւորություն են ներկայացնում ուժային եւ չափիչ տեխնիկայում կիրառության տեսակետից։
 ։
