Առեւտրի դասական տեսության առավել հզոր դրույթներից մեկն այն է, որ միջազգային առեւտրի շրջանակը որոշվում է համեմատական առավելությամբ։
  Այսպես, միջազգային առեւտրում համեմատական առավելության տիրապետող երկիրը հանդես է գալիս տվյալ ապրանքն արտահանողի, իսկ համեմատական առավելություն չունեցող երկիրը՝ համապատասխանաբար՝ այդ ապրանքը ներմուծողի դերում։
 Տնտեսագետները առաջ են քաշել երկրների համեմատական առավելությունները եւ դրանք ձեւավորող տնտեսական պայմանները որոշող մի շարք մոտեցումներ, որոնց մեջ առավել լայն կիրառություն են գտել համեմատական առավելությունների որոշման համաթվերը։
 Այս առումով, հիմնական նորարարությունը պատկանում է Բելլա Բալասսային, որի արտահանման մասնագիտացման հարաբերական գործակիցը, այլ կերպ՝ Բելլա Բալասսայի համաթիվն (1965թ.)[1, pp.99-123] առավել հաճախ է կիրառվում արտաքին առեւտրի ճյուղային վերլուծության նպատակով։
 Այդուհանդերձ, անկախ դրա լայնորեն կիրառումից՝ Բալասսայի համաթիվը եւս ենթարկվել է քննադատության. մասնագիտական գրականության մեջ հանդիպում են արտահանման մասնագիտացումը որոշող մի շարք բանաձեւեր։
 Հայաստանի Հանրապետության եւ ԵԱՏՄ անդամ մյուս երկրների արտահանման համեմատական առավելությունների ուսումնասիրության համար վերը թվարկված ցուցանիշներից մեր կողմից ընտրվել են Բալասսայի եւ Լաֆեյի համաթվերը։
 Ի տարբերություն առանձին երկրների արտահանման առեւտրային հոսքերը կամ երկու գործընկեր երկրների միջեւ միջճյուղային փոխադարձ առեւտրի ծավալները համեմատող բանաձեւերի՝ Բելլա Բալասսայի եւ Լաֆեյի մասնագիտացման համաթվերը դիտարկվում են որպես երկրների համեմատական առավելությունների չափման առավել իրատեսական մոտեցումներ, քանզի դրանք բնութագրում են 258ՏՆՏԵՍԱԳԻՏՈՒԹՅՈՒՆ երկրների մասնակցությունը համաշխարհային առեւտրում [2, p.6]։
 Բացի այդ, հենց այդ երկու համաթվերն են օգտագործվում ՄԱԿ-ի Միջազգային առեւտրի կենտրոնի կողմից ըստ ապրանքային դիրքերի առեւտրի կատարողականի համաթվերի (Trade Performance Index HS) [3] հաշվարկման հիմքում։
 Մասնագիտացման մակարդակը բնութագրող Բալասսայի համաթիվը (Balassa Index /RCA Index) թույլ է տալիս բացահայտել այն ճյուղերը կամ արտադրությունները, որոնցում դիտարկվող երկիրն ունի ակնհայտ առավելություն՝ միջազգային մրցունակության տեսանկյունից։
  Սա հատկապես կարեւորվում է արտահանման խթանման քաղաքականության ապրանքային կողմնորոշման տեսանկյունից, քանի որ համեմատական առավելությւունների որոշմամբ հնարավորություն է ընձեռվում արտահանման խթանման գործընթացները կենտրոնացնելու միջազգային շուկաներում առավել մրցունակ ապրանքների վրա։
 Բելլա Բալասսայի համաթիվը որոշվում է երկրի արտահանման մեջ առանձին ճյուղերի մասնաբաժնի եւ համաշխարհային առեւտրում ունեցած մասնաբաժնի հարաբերակցությամբ։
 որտեղ՝ – i-րդ երկրի մասնագիտացման մակարդակն է j-րդ արտադրանքի արտահանման գծով, – i-րդ երկրի j-րդ արտադրանքի արտահանման ծավալն է, – i-րդ երկրի արտահանման ընդհանուր ծավալն է, – j-րդ արտադրանքի արտահանման տեսակարար կշիռն է ընտրված տարածաշրջանից (կամ ամբողջ աշխարհից), – համաշխարհային (տարածաշրջանային) արտահանման ընդհանուր ծավալը։
 Համաթիվը կարող է արժեքներ ընդունել [0; +∞) միջակայքում, ընդ որում, եթե համաթվի արժեքը մեծ է 1-ից, ապա դիտարկվող երկիրը կհամարվի մասնագիտացված ընտրված ճյուղի ապրանքների արտահանման մեջ եւ ընդհակառակը։
 Բալասսայի համաթիվը կիրառելի է այնպիսի ապրանքների կամ ապրանքախմբերի գծով մասնագիտացումը բնութագրելու համար, ո259ՏՆՏԵՍԱԳԻՏՈՒԹՅՈՒՆ րոնց նկատմամբ չեն կիրառվում արտահանումը խթանող կամ սահմանափակող միջոցներ [3], քանզի հակառակ դեպքում համաթվի հավաստիությունը կասկածի տակ է առնվում։
  Այլ կերպ ասած՝ առեւտուրը (մասնավորապես՝ արտահանումը) խթանող կամ խոչընդոտող միջոցների կիրառումը թույլ չի տալիս հստակ որոշել, թե արդյոք երկիրն այդ ապրանքների գծով տիրապետում է համեմատական առավելության, թե ոչ։
 Ըստ այս համաթվի՝ երկիրը համարվում է որեւէ ապրանքի արտահանման մեջ մասնագիտացված, երբ երկրի արտահանման մեջ տվյալ ապրանքի տեսակարար կշիռը գերազանցում է տվյալ տարածաշրջանի կամ աշխարհի արտահանման մեջ վերջինիս տեսակարար կշռին։
  Երկիրն ունի համեմատական առավելություն, երբ այս գործակցի արժեքը գերազանցում է մեկը։
 Հետազոտության շրջանակներում մեր կողմից ընտրած մյուս ցուցանիշը Լաֆեյի համաթիվն է։
  Լաֆեյի համաթիվն, ըստ էության, հանդիսանում է նաեւ ներճյուղային մասնագիտացման գործակցի կատարելագործված տարբեակը, որի բանաձեւի մեջ ավելացվել էր նաեւ երկրի ՀՆԱ-ն [4, p 15]։
 Լաֆեյի համաթվի պարզեցված բանաձեւն ունի հետեւյալ տեսքը. որտեղ՝ –ն՝ Լաֆեյի համաթիվն է, –ն՝ երկրի ՀՆԱ-ն է։
 i երկիրը տվյալ j ապրանքով կամ ապրանքախմբով ունի հարաբերական առավելություն, երբ համաթիվը գերազանցում է 0-ն։
 Համաթիվը ենթադրում է ճյուղի առեւտրային հաշվեկշռի համեմատություն մասնագիտացման բացակայության պայմաններում տեսականորեն ակնկալվող հաշվեկշռի հետ՝ արտահայտված ՀՆԱ-ի ցուցանիշով։
 Լաֆեյի համաթիվը փոփոխվում է (-∞, +∞) միջակայքում։
  Ընդ որում, 0-ից մեծ արժեքների դեպքում դիտարկվող երկիրը ունի համեմատական առավելություն ընտրված ճյուղի արտադրանքն արտահանող աշխարհի հիմնական մրցակից երկրների շրջանում։
 260ՏՆՏԵՍԱԳԻՏՈՒԹՅՈՒՆ Քանի որ Լաֆեյի համաթիվը միաժամանակ հաշվի է առնում ներմուծման եւ արտահանման ցուցանիշները, այն ավելի հարմար է միջճյողային առեւտրի բարձր մակարդակ ապահովող երկրների մասնագիտացման աստիճանը բնութագրելու համար։
  Այն նաեւ հաշվի է առնում վերաարտահանման հոսքերը [5]։
 Այժմ դիտարկենք ՀՀ արտահանման մրցակցային առավելություններն՝ ըստ ընտրված համաթվերի՝ 2015 թվականի ցուցանիշներուվ հաշվարկված արդյունքների (տե՛ս Աղյուսակ 1.)։
 Աղյուսակ 1.-ում բերված տվյալները ցույց են տալիս, որ Բալասսայի եւ Լաֆեյի արտահանման մրցակցային առավելությունների համաթվերը միանշանակ չեն գնահատում երկրի արտահանման հնարավորությունները, քանի որ Բալասսայի համաթվով մրցակցային համարվող ոչ բոլոր ապրանքների դեպքում է Լաֆեյի համաթիվը եւս արձանագրում դրական արդյունքներ։
 Աղյուսակ 1. ՀՀ արտահանման մրցակցային առավելությունները՝ ըստ ԱՏԳ ԱԱ ապրանքային դիրքերի (2015թ. տվյալներով) [6] No ԱՏԳ ԱԱ 01 Կենդանի կենդանիներ Ձուկ եւ խեցգետնավորներ, մանրուքներ եւ այլ ծովային անողնաշարավորներ Կաթ եւ կաթնամթերք, թռչնի ձու, բնական մեղր եւ այլ կենդանական ծագման սննդամթերք Այլ կենդանական ծագման ապրանքներ Կենդանի ծառեր, թփեր եւ այլ բույսեր Բանջարեղեն եւ այլ կերային արմատապտուղներ եւ ելապտուղներ Ուտելի մրգեր եւ ընկույզներ, ցիտրուսային կամ բոստանային մշակաբույսերի կեղեւներ եւ կլեպներ Սուրճ, թեյ, մատե, այլ համեմունքներ Բանջարեղենի, պտուղների, ընկույզների եւ բույսերի մասերի վերամշակումից մթերք Բալասսայի համաթիվ 2,4 Լաֆեյի համաթիվ 3,5 0ՏՆՏԵՍԱԳԻՏՈՒԹՅՈՒՆ Ոգելից եւ ոչ ոգելից ըմպելիքներ եւ քացախ Ծխախոտ եւ ծխախոտի արդյունաբերական փոխարինողներ Հանքաքար, խարամ եւ մոխիր Բնական եւ արհեստական մորթի եւ դրանցից պատրաստված իրեր Քիմիական թելեր Տրիկոտաժե հագուստ եւ հագուստի պարագաներ, բացի մեքենայական կամ ձեռքի գործվածքով Իրեր քարից, գիպսից, ցեմենտից եւ նմանատիպ նյութերից Ապակի եւ դրանից իրեր Բնական կամ արհեստական մարգարիտ, թանկարժեք կամ կիսաթանկարժեք քարեր, թանկարժեք մետաղներ Սեւ մետաղներ Պղինձ եւ իրեր դրանից Ալյումին եւ իրեր դրանից Այլ ոչ թանկարժեք մետաղներ, մետաղակերամիկա, ապրանքներ դրանցից Ժամացույցներ եւ դրանց մասեր Այսպես, համաձայն կատարված հաշվարկների՝ դիտարկվող երկու գործակիցներով արտահանման մասնագիտացման համեմատաբար բարձր ցուցանիշներ են արձանագրել հանքահումքային արտադրանքը, որի համար Բալասսայի համաթիվը (RCA) 2015թ. կազմել է 26,3, իսկ Լաֆեյի համաթիվը (LFI)՝ 11, ծխախոտը եւ դրա փոխարինիչները (RCA=48; LFI=4), ոգելից եւ ոչ ոգելից ըմպելիքներն ու քացախը (RCA=11,8; LFI=3), տրիկոտաժե արտադրանքը (RCA=3,1; LFI=1), բնական կամ արհեսատական մարգարիտը, թանկարժեք կամ կիսաթանկարժեք քարերը, թանկարժեք մետաղները (RCA=3,7; LFI=4), սեւ մետաղները (RCA=1,9; LFI=1), պղինձը եւ դրանից իրերը (RCA=6,2; LFI=2) եւ ալյումինը եւ դրանից իրերը (RCA=6,0; LFI=1)։
 Եթե համաթվերի արդյունքները համադրենք ՀՀ արտահանման փաստացի ցուցանիշների հետ, ապա ակնհայտ կդառնա, որ Բալասսայի եւ Լաֆեյի համաթվերով մրցունակ ճանաչված ապրանքախմբերը ամենամեծ մասնաբաժինն ունեն ՀՀ արտահանման կառուցված262ՏՆՏԵՍԱԳԻՏՈՒԹՅՈՒՆ քում, իսկ միաժամանակ երկու գործակիցներով էլ դրական արդյունք արձանագրած ապրանքախմբերը բնորոշվում են նաեւ զուտ արտահանման դրական ցուցանիշներով։
  Երեւույթը բացատրվում է նրանով, որ ի տարբերություն առաջինի՝ Լաֆեյի համաթիվը հաշվարկվում է արտահանման եւ ներմուծման ցուցանիշների համադրմամբ։
 ՀՀ արտահանման ապրանքային կառուցվածքում ամենամեծ տեսակարար կշիռն (24,71%) ունեցող «Հանքաքար, խարամ եւ մոխիր» ապրանքախումբն 2015թ. ապահովել է նաեւ զուտ արատահանման ամենաբարձր ցուցանիշը. այն է՝ 365,9 մլն ԱՄՆ դոլար։
  Ընդ որում, Հայաստանին բաժին է ընկնում տվյալ ապրանքախմբի համաշխարհային արտահանման 0,23%-ը, համեմատության համար նշենք, որ ՀՀ ընդհանուր մասնակցությունը համաշխարհային արտահանման մեջ կազմում է ընդամենը 0,01%, այսինքն՝ «Հանքաքար, խարամ եւ մոխիր» ապրանքախումբն ապահովում է երկրի ողջ արտահանումը 23 անգամ գերազանցող մասնակցություն համաշխարհային առեւտրում։
 Բալասսայի համաթվով մասնագիտացման ամենաբարձր մակարդակն ապահովել է «Ծխախոտ եւ դրա արդյունաբերական փոխարինիչներ» ապրանքախումբը, վերջինիս բաժին է ընկնում 2015թ. ՀՀ ողջ արտահանման 11,51%-ը եւ ապրանքախմբի համաշխարհային արտահանման 0,43%-ը։
 Վերլուծության ընթացքում դիտարկվող համաթվերի արդյունքների վերաբերյալ նկատվել են որոշակի օրինաչափություններ։
  Մասնավորապես՝ ըստ Բալասսայի համաթվի՝ մասնագիտացման առավել բարձր մակարդակ են ապահովում համաշխարհային արտահանման մեջ համեմատաբար մեծ մասնաբաժին, իսկ Լաֆեյի համաթվի համաձայն՝ զուտ արտահանման ավելի մեծ դրական ցուցանիշ ունեցող երկրները, ինչը եւ ենթադրելի էր բանաձեւերի կառուցվածքից։
 Ուսումնասիրությունները փաստում են, որ խիստ բարձր է ՀՀ արտահանման ապրանքային եւ աշխարհագրական կառուցվածքի համակենտրոնացման մակարդակը՝ նույնիսկ արտահանման բարձր մասնագիտացմամբ ապրանքների դեպքում։
  Այսպես, օրինակ, «բնական կամ արհեստական մարգարիտ, թանկարժեք կամ կիսաթանկարժեք քարեր, թանկարժեք մետաղներ» ապրանքախմբի կազմում ՀՀ-ից արտահանվող շուրջ 26 անուն ապրանքներից առաջին 3-ն ապահովում 263ՏՆՏԵՍԱԳԻՏՈՒԹՅՈՒՆ են ողջ արտահանման 88,8%ը, իսկ արտահանման 29 շուկաներից 3ին բաժին է ընկնում ապրանքախմբի արտահանման 76,2%-ը։
 ԵԱՏՄ շրջանակներում արտահանման մրցակցային առավելությունների կիրառման աստիճանը գնահատելու համար մեր կողմից ուսումնասիրվել են համադրվել են անդամ բոլոր երկրների արտահանման մասնագիտացման մակարդակները եւ փոխադարձ առեւտրի ապրանքային կառուցվածքները։
  Միեւնույն ժամանակ, ԵԱՏՄ ձեւավորման կարճաժամկետ արդյունքների գնահատման համար երկրների արտահանման ապրանքային կառուցվածքի փոփոխությունները համեմատվել են մինչ կառույցի վերջնական ձեւավորումն իրականացված հետազոտությունների [7, էջ 58-62] արդյունքների հետ։
 Այսպես, ըստ ՄԱԿ-ի Միաջազգային առեւտրի կենտրոնի վիճակագրական աղբյուրների՝ 2015թ. ՀՀ արտահանման մեջ 24,71%-ը կազմել է հանքաքարը, 13,85%-ը՝ մարգարիտը, թանկարժեք եւ կիսաթանկարժեք քարերը, թանկարժեք մետաղները, 11,51%-ը՝ ծխախոտը եւ դրա փոխարինիչները, 7,45%-ը՝ ալկոհոլային, ոչ ալկոհոլային խմիչքները եւ քացախը, որոնք էլ համապատասխանաբար համաշխարհային արտահանման մեջ ամենամեծ տեսակարար կշիռն ունեն (համաշխարհային արտահանման մեջ համապատասխանաբար 0,23%, 0,03%, 0,43% եւ 0,11%), ապա կարելի է արձանագրել, որ ՀՀ-ն մասնագիտացել է այս ոլորտների արտադրանքի արտադրության։
 Այժմ տեսնենք, թե որքանով է Հայաստանը կարողանում օգտագործել իր համեմատական առավելությունները Ռուսաստանի Դաշնության հետ առեւտրում։
  2015թ. Հայաստանը ՌԴ է արտահանել 92,28 մլն ԱՄՆ դոլարի ոգելից եւ ոչ ոգելից ըմպելիքներ եւ քացախ, 24,4 մլն ԱՄՆ դոլարի կաթ եւ կաթնամթերք, թռչնի ձու, բնական մեղր եւ այլ կենդանական ծագման սննդամթերք, 22,4 մլն ԱՄՆ դոլարի տրիկոտաժե արտադրանք, 13,39 մլն ԱՄՆ դոլարի ձուկ եւ խեցգետնակերպեր, 12.3 մլն ԱՄՆ դոլարի մրգեր եւ ընկույզներ եւ 12 մլն ԱՄՆ դոլարի բանջարեղեն եւ կերային արմատապտուղներ [8, էջ 56-61]։
 Ըստ ԱՎԾ տվյալների՝ 2015թ. Հայաստանը ՌԴ հետ առեւտրում օգտագործել է իր մրցակցային առավելութունները ոգելից եւ ոչ ոգելից ըմպելիքների ու քացախի, ինչպես նաեւ տրիկոտաժե արտադրանքի գծով։
 Արտահանման համեմատաբար բարձր չափաբաժին ապահոված մյուս ապրանքատեսակները ՀՀ-ում մրցակցային են գնահատվել միայն Բա264ՏՆՏԵՍԱԳԻՏՈՒԹՅՈՒՆ լասսայի համաթվով, մինչդեռ կիրառված երկու համաթվերով արտահանման մասնագիտացման առավել բարձր մակարդակ ապահոված մի խումբ ապրանքների գծով (հանքաքար, խարամ եւ մոխիր, ծխախոտ եւ դրա փոխարինիչներ, սեւ եւ գունավոր մետաղներ, բնական եւ արհեստական մարգարիտ, թանկարժեք եւ կիսաթանկարժեք քարեր, թանկարժեք մետաղներ) մրցակցային առավելությունները ընդհանրապես կամ բավարար չափով չեն օգտագործվում։
  Այս առումով, հանքահումքային արտադրանքի եւ մետաղների արտահանման բացակայությունը, թերեւս, հիմնավորվում է Ռուսաստանի՝ ինքնին ռեսուրսաշատ երկիր լինելու հանգամանքով, մինչդեռ ծխախոտի եւ թանկարժեք քարերի մասով առկա է արտահանման չիրացված ներուժ։
 Փաստորեն, ուսումնասիրությունների արդյունքում գալիս ենք այն եզրահանգման, որ Ռուսաստանի հետ ՀՀ արտաքին առեւտուրը կառուցված է ոչ առաջնահերթ մասնագիտացման ապրանքախմբերի ուղղությամբ, այսինքն՝ ՌԴ են արտահանվում այնպիսի ապրանքներ, որոնք չեն ընդգրկվում ՀՀ արտահանման ապրանքային անվանացանկի առաջին հորիզոնականներում։
 2015 թ. Հայաստանն օգտագործել է իր համեմատական առավելությունները՝ Բելառուս արտահանելով հետեւյալ ապրանքները՝ ոգելից, ոչ ոգելից ըմպելիքներ, քացախ (4,55 մլն ԱՄՆ դոլար), բնական եւ արհեստական մարգարիտ, թանկարժեք եւ կիսաթանկարժեք քարեր, թանկարժեք մետաղներ (1,3 մլն ԱՄՆ դոլար), բանջարեղենի, պտուղների, ընկույզների եւ բույսերի մասերի վերամշակումից մթերք (162,1 հազար ԱՄՆ դոլար)։
  Հատկանշական է, որ Հայաստանը Բելառուս է արտահանել նաեւ 232,4 հազ. ԱՄՆ դոլար արժողությամբ օպտիկական, լուսանկարչական չափիչ, բժշկական կամ վիրաբուժական սարքեր եւ ապարատներ, դրանց մասեր եւ սարքավորումներ [8, էջ 61-63], որոնց գծով Հայաստանը, ըստ դիտարկված համաթվերի, չունի մրցակցային առավելություն։
  Հայաստանը չի օգտագործել մնացած ապրանքախմբերով իր համեմատական առավելությունները, մասնավորապես 2015թ. ընդհանրապես չի արտահանել Բելառուս հանքաքար, խարամ, ծխախոտ, սեւ մետաղներ, պղինձ, ալյումին, դրանցից պատրաստված իրեր, այլ ոչ թանկարժեք մետաղներ։
 2015 թ. Հայաստանն օգտագործել է իր մրցակցային առավելությունները եւ Ղազախստան է արտահանել 1,41 մլն ԱՄՆ դոլարի բնա265ՏՆՏԵՍԱԳԻՏՈՒԹՅՈՒՆ կան եւ արհեստական մարգարիտ, թանկարժեք կամ կիսաթանկարժեք քարեր, թանկարժեք մետաղներ (2012թ. 779 հազար ԱՄՆ դոլարի փոխարեն) [7, էջ 58-62], 1.11 մլն ԱՄՆ դոլարի ոգելից եւ ոչ ոգելից ըմպելիքներ եւ քացախ (2012թ. 1.5 մլն ԱՄՆ դոլարի փոխարեն), 309,3 հազ. ԱՄՆ դոլարի բանջարեղենի, պտուղների, ընկույզների եւ բույսերի վերամշակումից մթերք (2012թ. 216 հազար ԱՄՆ դոլարի փոխարեն), 276,7 հազ. ԱՄՆ դոլարի հանքաքար, խարամ եւ մոխիր, 239,4 հազ. ԱՄՆ դոլարի դեղագործական մթերք [8, էջ 64-65]։
  Ընդ որում, վերջին ապրանքախմբի արտահանման գծով, ըստ վերլուծություն արդյունքների, Հայաստանը չունի մրցակցային առավելություն։
 Հայաստանը չի օգտագործել մնացած ապրանքախմբերով իր համեմատական առավելությունները, մասնավորապես 2015թ. ընդհանրապես չի արտահանել Ղազախստան սեւ մետաղներ, պղինձ, ալյումին, դրանցից պատրաստված իրեր, այլ ոչ թանկարժեք մետաղներ, ծխախոտ եւ դրա փոխարինիչներ, ժամացույցներ եւ դրանց մասեր։
 Ընդհանրապես, Ղազախստանի հետ առեւտուրը ընդգրկում է շատ քիչ ապրանքախմբեր՝ ընդհանուր ցածր արժեքով։
 ԵԱՏՄ-ին 2015թ. հունվարից անդամակցած Ղրղզստանի հետ ՀՀ արտաքին առեւտուրը խիստ աննշան է. 2015թ. Հայաստան-Ղրղզստան արտաքին առեւտրաշրջանառությունը կազմել է ընդամենը 496,9 հազար ԱՄՆ դոլար, որից 370,9 հազարը (կամ փոխադարձ առեւտրի 75%-ը) միայն ՀՀ արտահանման հաշվին։
  Արտահանման ապրանքային կառուցվածքում գերակշռում են 3 ապրանքատեսակներ՝ ոգելից եւ ոչ ոգելից ըմպելիքներ եւ քացախ (59,9 հազար ԱՄՆ դոլար), դեղագործական մթերք (261,1 հազար ԱՄՆ դոլար) եւ էլեկտրական մեքենաներ եւ սարքավորումներ, ձայնագրող ապարատներ եւ դրանց մասեր (42,4 հազ. ԱՄՆ դոլար), որոնցից միայն առաջինի դեպքում Հայաստանն ունի մրցակցային առավելություն։
 ։
