Ասեկոսեները  հասարակության  ոչ  պաշտոնական  հաղորդակցման  կառույցի  անբաժանելի  տարրեր  են։
  Ասեկոսեներն  իրենցից  ներկայացնում  ենանհայտ ծագումնաբանությամբ, ոչ բավարար ստուգված տվյալներ միջանձնային հաղորդակցման գործընթացում։
Ասեկոսեների  հոգեբանության  ուսումնասիրությունը  կարևոր  է  երկուպատճառով։
  Առաջին`  ասեկոսեները  զանգվածային  տրամադրությունների  ևհասարակական  կարծիքի  ինքնարտահայտման  կարևոր  ձև  են,  երկրորդ`զանգվածային վարքի վրա ներգործության արդյունավետ միջոցներից մեկն են։
Ասեկոսեները սովորաբար ոչ հավաստի ինֆորմացիա են կամ ցանկացածինֆորմացիայի  փոխանցման  աղճատված  ձև,  տարածվում  են  բացառապեսբանավոր, ասես գաղտնի  լուր, բերանից բերան։
Եթե մտորենք, թե ինչի՞ մասին կարող են լինել ասեկոսեները, կհայտնաբերենք,  որ  ամեն  ինչի։
  Թեմատիկորեն  դրանք  գրավում  են  մարդու  և  հասարակության ողջ կարևոր աշխարհը. դրանք ամենահաս են։
 Իհարկե, ասեկոսեներնունեն իրենց հիերարխիան, «շրջանը», իրենց զգայացունցության ցուցանիշը։
Ընդգծենք՝  ասեկոսեները  միշտ  աղճատված,  ոչ  լիովին  հավաստի  կամլիովին  ոչ  հավաստի,  համենայն  դեպս,  չստուգված ինֆորմացիա  են։
 Սովորական  ասեկոսեն  ամենից  առաջ  «ստվերային»  աշխարհ  է,  ինֆորմացիայի  յուրօրինակ  «սև  շուկա»։
    Ասեկոսեի  «արժեքն»  այն  է,  որ  այն  պարտակված  է,  ոչպաշտոնական,  փոխանցվում  է  «յուրայիններին»,  նշանակում  է  «օտարների»մասին  է։
  Այլ  կերպ  ասած,  դրանք  լուրեր  են  բոլոր  հետաքրքիր  օտարներիմասին (կամ թվացյալ օտարների)։
 Այսպիսով, ասեկոսեները յուրատեսակ դերունեն հասարակության «շերտակազմության» գիտակցման հարցում. աշխարհըհեշտ և կայուն բաժանվում է «յուրայինների» և «օտարների» [4]։
Ջ. Թերներն առաջարկել է սոցիալական նույնացման տեսությունը։
 Այնտեղասվում  է.  ա)  մենք  մարդկանց  բաշխում  ենք  ըստ  խմբերի  (կատեգորիաների),սա  հարմար  է,  մարդկանց  պիտակներ  կպցնելը  ամենակարճ  ճանապարհն  է`նրանց մասին նաև այլ բաներ իմանալու համար, բ) մենք հաստատում ենք մերնույնությունը, մենք մեզ կապում ենք որոշակի խմբի հետ՝ անվանելով այն մերխումբ,  գ)  մենք  մեզ  համեմատում  ենք  ուրիշների  հետ,  մենք  մեր  խումբըհակադրում  ենք  օտար  խմբին`  մեր  խմբից  դուրս  գտնվող  մարդկանց։
  Զգացումը, որ «մենք միասին» ենք, ուժեղացնում է մեր Ես-համադրույթը։
 Սա բարենպաստ զգացում է։
 Մենք հարգանք ենք զգում մեր նկատմամբ և հպարտանումենք մեր խմբով [22]։
Զանգվածային  գիտակցության  համաձայն՝  օտարները  նրանք  են,  ովքերբարձր են կա՛մ սոցիալական պլանով (իշխանություն, ղեկավարություն), կա՛մմշակույթի  («աստղեր»,  օտարականներ),  հետևաբար  ասեկոսեների  աշխարհըհիերարխիայի կերպարներ է` արտացոլված «հավասարեցնող» գիտակցությանէկրանին։
  Սակայն  հնարավոր  է  նաև հիերարխիայի  շրջում։
 Ասեկոսեներ  տարածելով՝  մարդը  ենթագիտակցական  թեթևություն  է  ստանում  այն  բանից,  թեինչպես  է  ունկնդիրն  արձագանքում  հաղորդմանը`  զարմանքով,  վախով,հպարտությամբ,  գոհունակությամբ։
  Տպավորության  ուժեղացման  համար  ինֆորմացիան  հաճախ  «ստեղծագործաբար»  հարստանում  է  տհաճ  մանրամասներով։
 Այս մեխանիզմը հատկապես ուժեղ է սեփական սոցիալ-հոգեբանականկարգավիճակով  չբավարարված  և  կյանքում  արժանի  տեղը  չգտած  մարդկանցշրջանում։
 Այստեղ հարկ եմ համարում անդրադառնալ «մեր տեղի» պատկերացմանը։
Յուրայինների  և  օտարների  բաժանումն  ունի  արքետիպային  մտածողությանհիմքեր։
  Մեր  տեղը  փնտրելը  կարելի  է  հասկանալ  տառացիորեն`  «տեղըտարածության  մեջ»,  կամ  էլ  այլ  կերպ`  մեր  «տեղը  կյանքում»`  որպես  որևէ«նշանակություն»  ձեռք  բերելու  ձգտում։
  Օ.  Գենիսարետսկին  նշում  է,  որարխաիկ  տարածությունը  իմաստավորված  է.  վերևն  ու  ներքևը  սրբազան  են,երկինքը  ոչ  միայն  վերևում  գտնվող  ինչ-որ  բան  է,  այլ  նաև  Աստծո  տունն  է,ներքևը  ոչ  միայն  ստորև  գտնվող  ինչ-որ  բան  է,  այլև  մեռյալների  աշխարհն  է։
Այս  նշանակումները  խորությամբ  թափանցել  են  մեր  ժամանակակից  գիտակցության  մեջ։
  Այնպիսի  հասկացություններ,  ինչպիսիք  են`  «կենտրոնացում»(մտքի),  «վերապրում»,  «վերագրում»,  «ներգործություն»,  «մերձավոր»,  «շրջահայեցություն», «շրջապատ» և այլն, հստակ տարածականացված են, իրենց մեջկրում  են  տարածության  արխաիկ  նշանակման  հետքեր։
  Այս  իմաստով«սեփական  տեղը»  կամ  «ուրիշի  տեղը»  խորապես  սիմվոլիկ  են,  կարող  ենհասկացվել որպես արքետիպեր։
 [1]Որպեսզի  ասեկոսեները  տարածվեն,  ընդհանրացված  դատողություններըկամ լուրերը, դուրս գալով «յուրայինների» սահմաններից,  պետք է հեղինակազորվեն այլ խմբերի կողմից և ձեռք բերեն «սիմվոլիկ» չափումներ։
 Դրա համարհարկավոր է, որ միջխմբային ընտրության և մշակման ընթացքում ասեկոսեները  ձեռք  բերեն  ոճավորվածություն  և  անհրաժեշտ  համընդհանրություն։
  Կարևոր  է,  որ  սա  կատեգորիաների  և  գիտության  ընթացակարգերի,  իրավականնորմերի  կամ  աշխարհի  ռացիոնալացման  այլ  արդյունքների  համընդհանրություն չէ։
 Ըստ ներքին կառուցվածքի՝ սա «ցեղային», «բնական» համընդհանրություն  է։
  Սոցիալական  իմաստով  սրան  համապատասխանում  է  ընդհանուրիայն  մակարդակը  հասարակական  կենսակառույցում,  որտեղ  ավարտվում  ենտարբերակումները։
Այստեղ գործում են այնպիսի չանդամահատված-կոլեկտիվիստական չափումներ, ինչպիսիք են` ժողովուդը, ազգը, «բոլորը մեկի նման»։
Հետաքրքիր  է  ասեկոսեների  տարածման  արագության  հարցը։
  Ասեկոսեների տարածման արագությունը բավական բարձր է։
 Հետևաբար դրանք սովորաբար ձեռք են բերում «առաջնայնության» ազդեցություն լսարանին ինֆորմացիա հասցնելու գործընթացում։
 Ասեկոսեի «արագությանը» նպաստում է անծանոթ  մարդկանց  հաղորդակցական  մոտիկության  ազդեցությունը։
  Ս.  Միլգրեմիմի գիտափորձում ինդ-որ քաղաքացու խնդրել են ծանոթների շղթայով տարածել  ինչ-որ  ինֆորմացիա  պատահական  մեկին։
  Պարզվել  է,  որ  հազարավորկիլոմետրեր  իրարից  հեռու  ապրող  երկու  անծանոթ  մարդ,  որպեսզի  կարողանան ընդամենը ասել «բարև ձեզ, ես Բիլի կողմից եմ խոսում…», անհրաժեշտէ միջինը հինգ օղակից կազմված մարդկանց շարք։
 [17]Ասեկոսեների  կարևոր  միավորներ  են  համարվում  արտասովոր  իրադարձություններն ու հերոսները։
 Հերոսի յուրօրինակությունը գունավորում է իրադարձության ճոխությունը և որոշվում է նրա ակնառու կամ թաքնված կարգավիճակով և հատուկ ընդունակություններով։
 Էական է ակնառուի և թաքնվածիհակադրումը, այդ երկիմաստության վրա ասեկոսեների խաղը։
Այստեղից էլ ասեկոսեների և դրանց գործելու համար կարևորված թեմայիգաղտնիությունը  և  դրանց  իրազեկ  դարձնելը։
  Հերոսի  և  իրադարձություններիկապվածության  հանգույցը  «հիմնախնդիր»  է,  «ցավոտ  կետ»,  հասարակականկառույցի առավելագույն լարվածության կամ բեկման ոլորտ։
 Դա կարող է լինելտնտեսական  փլուզում,  քաղաքական  իշխանության  հաջորդություն  և  նորէլիտայի գոյացում, միջազգային հակասություններ և այլն։
Կարևոր է նաև, որ «օտարների» և «յուրայինների» աշխարհների միջև լինիմիջնորդ.  դա  օծյալն  է։
  Այսպիսին  է  ասեկոսեների  պատմիչը,  ով  հաճախկրկնակում է իր անձնավորությունը ևս մեկ կերպարով` վկայով։
 Սա կարող էլինել  ազգական,  ծանոթ  կամ  էլ  «մի  տղա»։
  Այս  ընդհանրացված  կերպարն  Ա.Շյուտցն անվանել է «լավ տեղեկացված քաղաքացի»։
[20] «Քաղաքացի»` քաղաքաբնակ տերմինն այստեղ պատահական չէ։
 Ասեկոսեների պատմած իրադարձությունները տեղի են ունենում ցուցադրական «այլ» միջավայրում։
 Այդ օտար,անձեռնմխելի, վանող, վտանգավոր և գրավիչ աշխարհը երևակվում է արվարձանաբնակի  աչքերով։
  Հիշենք  խոհանոցն  ու  նստարանները  կանանց  համար,նարդու սեղանն ու աղավնիների թռիչքատեղերը՝ տղամարդկանց, և նկուղներնու ձեղնահարկերը՝ երեխաների համար։
Ամեն դեպքում կարևոր է փակ աշխարհիկի և բաց աշխարհի հակադրումը,պատմողի և ունկնդրի նույնականացումը կարող է ուղղված լինել այս կամ այնբևեռին։
 Եվ որքան «փակ» է միջավայրը, այնքան շատ է կյանքը խթանում ասեկոսեները՝  ներառելով  զրպարտություններ,  չարախոսություններ,  դատափետություններ, ամբաստանություններ, մատնություններ և նման այլ երևույթներ։
Բարոյախրատական որակներով ասեկոսեներն առաջին հերթին բավականընդհանրացված  են,  ոչ  տեղայնացված,  ինչով  հակադրվում  են  բամբասանքներին  կամ  էլ  դրանց  դրսևորման  ձևերին`  մատնություններին  և  դեզինֆորմացիային։
  Երկրորդ՝  ասեկոսեները  պահպանում  են  հանգուցակապը  ժամանակի և իրենց ծագման միջավայրի հետ, ինչով հակադրվում են առակներինև  սնահավատությանը։
  Երրորդ՝  ասեկոսեներն  ուղեկցվում  են  թարմ  նորությամբ, դեռ ավելին` հաճախ նույնիսկ գալիք և սրանով հակադրվում են լեգենդներին, անեկդոտներին։
 Չորրորդ՝ ասեկոսեները կանխավ ոչ պաշտոնական են,հաճախ նաև հակապաշտոնական, սրանով էլ հակադրվում են զուտ ինֆորմացիային։
  Սրա  հետ  միասին  ասեկոսեներն  իրենց  ծագումնաբանությամբ,  գործելու պայմաններով, ներքին կառուցվածքով և կիրառման ու փոխանցման ձևերով կապակցված են բոլոր նշված սոցիալական հաղորդություններին։
Զրույցի  տարածման  որոշ  տեխնոլոգիաներ  օգտագործվում  են  մարքետինգում։
    Բնակչության  մեծամասնությունն  այսօր  բոլորովին  էլ  չի  ընկալումգովազդը`  որպես  ինֆորմացիայի  հավաստի  աղբյուր։
  Այդ  համատեքստումվիրուսային մարքետինգը  դառնում  է շուկայում  առաջընթացի  նորագույն  գործիքներից մեկը, որը, սակայն,  դեռևս համարվում է դժվարկառավարելի։
  Մարդիկ  ավանդականորեն  ավելի  շատ  վստահում  են  հարազատների  և  մոտ  անձանց խորհուրդներին, որոնց միջավայրում էլ առավել հաճախ փոխանցվում ենտարբեր ասեկոսեներ։
 Հենց այդ պատճառով դրանք կարևոր գործիք են հանդիսանում ընկերության, արտադրության, բրենդի մասին դրական ինֆորմացիայիտարածման համար։
 Օրինակ` մի անգամ գովազդային գործակալությունը պետերբուրգյան  մետրոների  մեջ  հնարավորություն  է  ընձեռել,  որ  մոդելայինտեսքի  հարյուր  աղջիկներ,  զույգ-զույգ  երթևեկելով,  բարձրաձայն  և  ոգևորվածքննարկեն «Fleur de Sante» կոսմետիկ բրենդի նոր կատալոգը։
 Այս իրողությունըշրջապատի  կանանց  նախանձով  է  համակել։
  Ակցիայի  ավարտին  կատալոգիվաճառքը  հասել  է  բարձր  ցուցանիշերի,  իսկ  խորհրդատու  ցանկացողներըհերթի են կանգնել։
 Միևնույն  ժամանակ  զրույցը  ամենաքիչ  կառավարելի  գործիքն  է  հաղորդակցական բոլոր գործառությունների շարքում։
 Ազդել կարելի է միայն ինֆորմացիայի  «բացթողման»  և  ուղիների  միջոցով  «սնուցման»  վրա։
  Թե  ինչպիսիմեկնաբանությունների  կարող  է  ենթարկվել  ինֆորմացիան,  դժվար  է  կանխատեսել։
 Ասեկոսեներն ունեն բավական լուրջ թերություններ, որոնց պատճառովհաղորդակցման  տվյալ  միջոցը  հազվադեպ  են  կիրառում։
  «Տարածման»  գործընթացը  գործնականում  անհնար  է  կառավարել.    դա  տարերք  է,  որը  տարածվում  է  իր  օրենքներով,  որոնք  դեռ  լուրջ  հետազոտությունների  կարիք  ունեն։
Ասեկոսեները  հաղորդակցման  լրացուցիչ  միջոց  են`  բացասական  նշանով։
Ասեկոսեներով անցնող ցանկացած ինֆորմացիա հիմնականում ձեռք է բերումբացասական գունավորում` անկախ ելակետային նպատակներից։
 Զանգվածային գիտակցությունը հակված է արձագանքելու բացասականին և պատնեշելուդրականը։
  Հայտնի  են  ասեկոսեների  կիրառման  բացասական  հետևանքներ,որոնք ընկերություններին ստիպում են բավականին մեծ ներդրումներ կատարել  «սև»  ասեկոսեները  հանգուցալուծելու  համար։
  Օրինակ`  «Կոկա-կոլա»-իմեջ  գիշերվա  ընթացքում  լուծվում  է  կաթնատամը,  «Ջերմուկ»-ի  մեջ  հայտնաբերել են մկնդեղի միացություններ… Ինֆորմացիայի ձևափոխումն իրականումանխուսափելի է։
Ասեկոսեների հիմնական տեսությունները։
  Կարճ  ներկայացնենք  ասեկոսեների հիմնական տեսությունները.Օլփորթ, Փոսթման (ALLPORT, G. W., & POSTMAN, L. 1947)։
  Տեսությունըհիմնված է երկու  հիմնադրույթների վրա.• Ասեկոսեները  տարածվում  են,  երբ  մարդիկ  ջանքեր  են  գործադրում  իրերի  ևնորությունների մեջ նշանակություն գտնելու համար։
• Երբ  բախվելով  երկիմաստությանն  ու  անորոշությանը  կարևոր  հարցերում,ժողովուրդը  փորձում  է  որոշակի  իմաստ  գտնել  վերապատմելով  փոխկապակցված ասեկոսեները։
Սա  նշանակում  էր,  որ  ասեկոսեների  կարևորությունը  և  ասեկոսեներիանորոշությունն այն փոփոխականներն են, որոնք կանխատեսում են, թե կտարածվեն  արդյոք  ասեկոսեները,  թե  ոչ։
  Ասեկոսեները  տարածվելու  ընթացքումդառնում  են  հղկված`  ավելի  կարճ  և  սեղմ,  սրացված`  կտրված  մանրամասնդետալներից,  և ընկալվող`  առավել  հասկանալի  և  հետաքրքիր  ունկնդիրներիհամար։
  Հղկվածությունը,  սրվածությունը  և  ընկալվողականությունը  տեղի  ենունենում ժողովրդի կոգնիտիվ բաղադրիչի պատճառով. ահա թե ինչ է պատահում, երբ ժողովուրդը մշակում է ինֆորմացիան [13]։
  Րոսնոուն (Rosnow R.L. 1991)  ձևափոխել  և  փոքր-ինչ  ուղղել  է  Օլփորթի  ևՓոսթմանի  գաղափարները։
  Րոսնոուն  պնդում  է,  որ  ասեկոսեները  փոխանցվում են, քանի որ ժողովուրդը կարիք ունի բացատրելու անորոշ և կասկածելինորությունները,  բացի  այդ,  դրանց  մասին  խոսելն  օգնում  է  մաքրվելու  և  վերականգնվելու  ուղեկցող  տագնապից։
  Ասեկոսեների  տարածման  համար  նաչորս գործոն է նշում.• Ասեկոսեները պետք է լինեն կարևոր ունկնդիրների համար։
• Պետք է ուժեղացնեն անձնական տագնապայնությունը։
• Պետք է պարունակեն ընդհանրացված անորոշություն։
• Պետք է որոշ չափով ճշմարտամոտ լինեն [19]։
Շիբուտանին (Shibutani T. 1966) ավելի մեծ նշանակություն է տվել ասեկոսեներին` բնութագրելով դրանց որպես կոլեկտիվ փորձ։
 Ասեկոսեները դիտարկվումեն որպես պարբերաբար կրկնվող հաղորդակցման ձև, որոնց միջոցով մարդիկմիավորվում  են  անորոշ  իրավիճակում`  ձգտելով  ստեղծել  այդ  իրավիճակինշանակություն  ունեցող  մեկնաբանություն։
  Սա  կարող  է  դիտարկվել  որպեսհիմնախնդիրների կոլեկտիվ հանգուցալուծման ձև [21]։
Ասեկոսեների դասակարգումը։
   Ըստ  ինֆորմացիոն  տիպաբանության՝ասեկոսեները  լինում  են  բացարձակ  անստույգ,  ճշմարտանման  տարրերով`անստույգ,  ճշմարտանման,  անստույգության  տարրերով`  հավաստի։
  Ըստծագման՝ ասեկոսեները կարող են լինել ինքնաբուխ, տարերային, դիտավորյալհորինված  և  նպատակաուղղված  տարածում  ունեցող։
  Հնարավոր  են  նաևմիջանկյալ տարատեսակներ։
Ռ.  Նէպն  առաջարկել  է  ասեկոսեները  դասակարգել  ըստ  մոտիվացիոնլարվածության  գերակշռող  տիպի  [15]։
  Որպես  ասեկոսեների  տարածմանհիմնական  դրդապատճառներ՝  նա  առանձնացրել  է  ատելությունը,  վախը  ևցանկությունը։
  Նույնը  հանդիպում  ենք  Գ.  Օլփորթի  մոտ`  ագրեսիվ  ասեկոսեներ, տագնապային ասեկոսեներ և զրույց-անուրջներ [7]։
 «Զրույց-ցանկությունը»  պարունակում  է  ուժեղ  հուզական  ցանկություն,արտացոլում  է  լսարանի  արդիական  պահանջմունքներն  ու  սպասումները(օրինակ`  ԽՍՀՄ  պետական  փոխառության  բաժնետոմսերը  պետք  է  փոխհատուցվեն  դրամով)։
  «Զրույց-ցանկությունն»  իրականացնում  է  երկակի  ֆունկցիա։
 Մի կողմից՝ այն համապատասխանում է մարդկանց ցանկություններին ևդրանով իսկ օժանդակում նրանց սոցիալական գոյատևմանը։
 Այս կարգի ասեկոսեները  հանգստացնում  են,  խոչընդոտում  են  բացասական  հույզերը,  տագնապի և ավելցուկ ագրեսիվության զարգացումը։
 Մյուս կողմից՝ այդպիսի ասեկոսեները,  գերսպասումներ  ստեղծելով,  բարոյազրկում  են  բնակչությանը։
  Երբժամանակի  ընթացքում  ակնհայտ  է  դառնում,  որ  ցանկությունները  չեն  իրականանա,  կարող  են առաջանալ հակադարձ երևույթներ`  խուճապային  ռեակցիաներ,  ագրեսիվ  վարքի  բռնկումներ,  ատելություն  «խոստացողների»  հանդեպ։
  Օրինակ`  «փշալարի  հիվանդության»  համախտանիշում  ապատիայի  մեջգտնվող  գերիների  շրջանում  ամեն  օր  շրջանառվող  բազմաթիվ  լուրեր  էինպտտվում, որ շուտով այդ ամենը կավարտվի։
 Բնականաբար պատերազմի ավարտի մասին սխալ լուրերը ամեն անգամ հանգեցնում էին էլ ավելի խորը, երբեմն էլ վերջնական հիասթափման։
 Գերիներից մեկն այնքան վստահ է եղել ազատագրման  օրվա  հարցում,  որ  այդ  նույն  օրը  կորցրել  է  գիտակցությունն  ուհաջորդ  օրը  մահացել  է։
  Նրա  համար  պատերազմն  իրոք  ավարտվեց  այդօրը[10]։
«Ահազդու  ասեկոսեները»  կրում  են  և  առաջ  են  բերում  արտահայտվածբացասական,  սարսափազդու  տրամադրություններ  և  հուզական  վիճակներ,արտացոլում  են  լսարանի  ինչ-որ  չափով  արդիական,  բայց  ոչ  ցանկալիսպասումներ։
  Սովորաբար  այս  տիպի  ասեկոսեները  ծագում  են  սոցիալականլարվածության  փուլերում(տարերային  աղետներ,  պատերազմ,  զինվածհեղաշրջում)։
 Դրանց սյուժեները տատանվում են ուղղակի վատատեսականիցմինչև  հստակ  խուճապայինի  սահմաններում։
  Այս  ասեկոսեները  հատուկտարածում  են  ձեռք  բերում  դժվար  սոցիալական  և  քաղաքական  ռեֆորմներիիրավիճակներում,  իշխանության  կամ  սոցիալ-քաղաքական  համակարգիփոփոխության պայմաններում։
 Այդպիսի իրավիճակներում հայտնվում է սյուժեների  սահմանափակ  հավաքածու,  և  այդ  սյուժեները  հանդես  են  գալիսահազդու  ասեկոսեների  հիմքում։
  Դրանցից  մի  քանիսը  կերպարանափոխվումեն`  կախված  մշակութային,  կրոնական  կամ  ազգային  ավանդույթներից։
«Ահազդու  ասեկոսեներից»  առավել  հաճախ  հանդիպում են  սննդամթերքի իբրանխուսափելի  գների  թանկացման,  դրանց  վերացման  և  մոտալուտ  սովիմասին։
  Այդպիսի  ասեկոսեներ  ֆիքսվել  են  Ռուսաստանում  1917թ.,  Չիլիում1971-1973թթ.,  Աֆղանստանում  1980-ական  թթ.,  Հայաստանում  1991-1992թթ.«հացի  հիմնախնդրի»  հետ  առնչվող  հարցերում,  մի  քանի  տարի  առաջ  տարեվերջին`  հավկիթի  դեֆիցիտը  մեր  երկրում։
  Ընդունելով  ասեկոսեները  «հալածյուղի  տեղ»՝  բնակչության  որոշ  մասը  գնում  է  նույնիսկ  ոչ  անհրաժեշտսննդամթերք  կամ  էլ  ձեռք  է  բերում  դրա  անհավանական  մեծ  քանակներ,  որիարդյունքում  իրականում  խեղաթյուրվում  է  շուկայական  իրավիճակը(կոնյունկտուրան)։
  Մթերքն  արագ  վերանում  է  վաճառասեղաններից,  կամվերընթաց գնաճ է տեղի ունենում, հաճախ կարող է իրապես սով առաջանալ։
Նման  կերպով  տարածվում  են  «ընդդիմության  գալիք  հակահարձակման»,մոտալուտ  զինվորական  հեղաշրջման,  նոր  իշխանություններին  համագործակցող  անձանց  վրիժառության  մասին  ասեկոսեները։
  Այդ  կարգի  ասեկոսեների  «գերխնդիրը»  հասկանալի  է,  մի  կողմից՝  բնակչության  սարսափեցում,մյուս  կողմից`  նոր  սոցիալական  ուժերի  դիմադրության  ակտիվության  փորձ,քաոսի  և  տարաձայնությունների  ուժեղացում,  սոցիալական  հանգստությանքայքայում։
«Ագրեսիվ  ասեկոսեներ»  կամ  «տրոհիչ  ասեկոսեներ»։
  Սրանք  ոչ  միայն  առաջ են բերում լսարանի անցանկալի սպասումներն արտացոլող բացասականտրամադրություններ  և  վիճակներ,  այլ  նաև  ուղղվում  են  ագրեսիվ  հուզականվիճակի  և  վարքային  պատասխանի  դրդմանը,  կոպիտ  ագրեսիվ  արարքների։
Այս  կարգի  ասեկոսեները  ծագում  են  սուր  հակասությունների  իրավիճակներում, որոնք կապված են սոցիալական, միջխմբային, միջէթնիկական և միջազգային  հակասությունների  հետ։
  «Ագրեսիվ  ասեկոսեների»  սյուժեների  հիմքումառկա է ագրեսիվ լիցք։
 Ագրեսիվ ասեկոսեների հիմնական ֆունկցիան ուղղակի  սարսափեցումը  չէ,  այլ  ագրեսիվ  արարքների  դիտավորյալ  առաջբերումը։
Այդ  ասեկոսեները  կազմվում  են  ոչ  թե  պատմողաբար,  ինչը  հատկանշական  էցանկություն-ասեկոսեներին կամ ահազդու ասեկոսեներին, այլ ունեն կցկտուր,«հեռագրային»  տեսք։
  Կարճ,  դրվագային  արտահայտությունները  հաղորդումեն  որոշակի  փաստեր,  որոնք  «կոչ  են  անում  վրեժխնդրության»։
  Սրանք  կրումեն  շատ  ուժեղ  հուզական-բացասական  լիցք՝  ձևավորելով  «մենք»  աֆեկտիվընդհանրությունը`  ի  հակադրումն  «նրանց»  հանրության։
  Այսպիսի  ասեկոսեները պատասխան ագրեսիա են պահանջում։
 Դրանք տարածվել են Բաքվում ևՍումգաիթում հայերի դեմ։
Մարդկանց  գիտակցության  և  վարքի  վրա  ազդեցության  արդյունքներիցկախված՝  ասեկոսեները  կարող  են.  ա)խռովել  հասարակական  կարծիքը,  բայցհստակ արտահայտված ասոցիալ վարքի շրջանակներից դուրս չգալ, բ)հակահասարակական  վարք  առաջացնել  բնակչության  որևէ  մասում,  գ)քայքայելմարդկանց  միջև  սոցիալական  կապերը  և  հանգեցնել  զանգվածային  անկարգությունների։
Ասեկոսեների ուսումնասիրության գործընթացում կիրառական կարևորության ստանալու համար կարևոր ենք համարում հետազոտել ասեկոսեների առանձին,  որոշակի  տիպեր։
  Տարբեր  ասեկոսեներ  ունեն  ծագման  տարբեր  աղբյուրներ,  դրանք  տարածում  են  հոգեբանական  տարբեր  բնութագրերով  մարդիկ, և այդպիսի ասեկոսեների ձևափոխման օրինաչափություններն էլ տարբերեն։
  Դիտարկենք  քաղաքական  ասեկոսեների  հետազոտման  ծրագիրը։
  Ասեկոսեներին  հակվածության  համար  լսողի  էական  բնութագրերում,  բացի  հիմնական անձնային բնութագրերից` տագնապայնություն, էքստրավերսիա, անհրաժեշտ  է  հետազոտել քաղաքական պահպանողականությունը    (ենթադրվում  է,որ լիբերալ ուղղորդվածության մարդիկ ավելի հակված են ասեկոսեներին հավատալուն), քաղաքական խորաթափանցությունը, խմբային նույնականացմանգիտակցման մակարդակը։
  Կարևոր  է  նաև  սոցիալական  միջավայրի  մանրամասն վերլուծությունը, որտեղ շրջանառվում են ասեկոսեները։
 Այստեղ կարելիէ թվել խմբային համախմբվածության մակարդակը, ներխմբային և միջխմբայինկոնֆլիկտների մակարդակը,  ԶԼՄ-ների  ազդեցության  բնույթը,  հասարակության մեջ քաղաքական պայքարի միջոցները։
Գ Ր Ա Կ Ա Ն Ո Ւ Թ Յ Ո Ւ Ն 2.  Грачев  Г.В.,  Мельник  И.К. Манипулирование  личностью։
  организация,  способы  итехнологии информационно-психологического воздействия. М.։
 Алгоритм, 2002. 6.  Китов А.И. Личность и перестройка։
 заметки психолога. М., 1990.  7.  Олпорт Г. Становление личности։
 избранные труды. М.։
 Смысл, 2002. 9.  Психология для Вооруженных Сил։
 Учебник Вооруженных Сил США / Под ред. Э. Боринга. Вашингтон։
 Гарвардский университет, 1943. Варшава։
 Изд-во Мин. нац. Оборо10.  Франкл В. Человек в поисках смысла. - М.։
 Прогресс, 1990. 13.  Allport, g. W., & postman, l. (1947). The psychology of rumor. New York։
 Holt, Rinehart &16.  Linebarger P.M.A. Psychological Warfare. Washington. O.C.։
 Infantry Journal Press. 1948. 17.  Milgram, S. (1977). The individual in a social world. Reading, MA։
 Addison-Wesley.21.  Shibutani T. Improvised News։
 A sociological Study of Rumor. Ind. Bobbs-Merril, 1966. 22.  Turner, J. C. (1987). Rediscovering the social group։
 A self-categoriation theory. New York։
Տեղեկություններ հեղինակի մասինՎարդան Մամիկոնի Պապիկյան -  Գյումրու Մ. Նալբանդյանի անվան պետականմանկավարժական ինստիտուտ, հոգեբանության ամբիոն, E-mail։
