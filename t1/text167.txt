Հայաստանի Հանրապետության գյուղական համայնքներում կրթության որակի եւ հեղինակության բարձրացմանն ուղղված ծրագրերի ներմուծումը, ազգային ավանդույթների պահպանումը, ողջ կյանքի ընթացքում կրթություն ստանալու հնարավորության ընձեռումն առաջնահերթ խնդիրներ են։
 Հանրապետությունում եւ նրա առանձին տարածաշրջաններում բնատնտեսական ներուժի առավել արդյունավետ օգտագործումը, ագրարային շուկայի ձեւավորումը, ինվեստիցիոն, վարկային, ֆինանսական քաղաքականությունների մշակումն ու իրականացումը անհրաժեշտ նախապայմաներ են գյուղական համայնքների զարգացման համար։
  Ուստի կրթության քաղաքականությունը տարածաշրջաններում պետք է ուղղված լինի սովորողների ագրոգիտելիքների, հմտությունների, կարողությունների եւ համապատասխան կոմպետենտությունների ձեւավորմանը։
 Կիրառելով անհրաժեշտ ռազմավարություններ եւ հստակեցված մոտեցումներ, որոնք միտված կլինեն հայրենի գյուղում ապրելուն, հնարավորություն կընձեռեն սովորողներին պահպանել ազգային ավանդույթները, զբաղվել գյուղատնտեսական աշխատանքներով, ապահովել նախամասնագիտական կողմնորոշում։
 Հանրապետությունում գյուղական կյանքը ասոցացվում է սոցիալմշակութային եւ տնտեսական զարգացման ցածր մակարդակի հետ, այն համարվում է սեւագործ անեկամտաբեր եւ անհեռանկարային զբաղմունք, ինչի արդյունքում գյուղական երիտասարդությունը չի ցանկանում վերադառնալ, ապրել եւ աշխատել գյուղում։
  Արդյունքում մեծանում են հայրենիքից արտագաղթն ու գյուղերի մարդաթափումը, հողերի դեգրադացիան, իսկ գյուղատնտեսական մշակաբույսերի տեսակային կազմը նվազում է։
 118Ներկայումս Հայաստանի բոլոր դպրոցներն իրականացնում են միեւնույն հանրակրթական ծրագիրը, ինչի արդյունքում գյուղաբնակ սովորողները չեն ստանում իրենց առօրյա գյուղական ապրուստը լիարժեք կազմակերպելու կոմպետենտություններ [3]։
  Գյուղերում բնակչությունն առաջնորդվում է ավանդաբար սերնդից սերունդ փոխանցվող գյուղատնտեսական գիտելիքներով, որի արդյուքնում արդի գյուղատնտեսական մոտեցումները եւ տեխնոլոգիաները չեն ներդրվում, չի զարգանում կանաչ տնտեսությունը, եւ համայնքներում չեն ստանում բարձորակ, «օրգանական» բերք։
 Գյուղական համայնքները հեռու են տնտեսական, մշակութային կենտրոններից, որի պատճառով ձեւավորվում է կյանքի եւ կենցաղի ինքնավար եւ փակ համակարգ, նեղացվում է սոցիալական հարաբերությունների շրջանակը, գյուղացին օտարվում է ժամանակակից տեխնոլոգիաներից, տնտեսավարման արդի մեթոդներից, մշակույթից [8]։
 Գյուղական տարածքներում ագրոբիզնեսի դպրոցի մոդելի փորձարկումը հնարավորություն կտա Հայաստանի գյուղական համայքաների դպրոցներում հանրակրթական ծրագրերին կից իրականացնել ագրոդպրոցների ծրագիր՝ ելնելով համայնքների սոցիալ-տնտեսական իրավիճակից, սոցիալ-էթնոմշակութային պահանջներից, տարածաշրջանի ագրոկլիմայական պայմաններից։
 Հետազոտության նպատակն էր` ստեղծել ագրարային կրթական մոդել, որը հանրակրթության հետ մեկտեղ կիրականացնի գյուղատնտեսական կրթության շարունակական ծրագիր եւ կծառայի իբրեւ գյուղատնտեսական նորարությունների ներդրման եւ տարածման հարթակ։
 Ագրոբիզնեսի կրթական մոդելն ուղղված է գյուղական համայնքում կրթամշակութային այնպիսի միջավայրի ապահովմանը, որը դպրոցի շրջանավարտին կդարձնի գործարար եւ հասարակության մրցունակ անդամ։
 Ագրոբիզնեսի ծրագրերի ներդրման արդյունքում սովորողն ընդունակ կլինի` բարիքներ ստեղծել եւ բարեկեցիկ ապրել հայրենի հողի վրա, պահպանելու գյուղական համայնքի անդամի բարոյահոգեբանական հիմքերը, հեշտությամբ իր տեղը գտնել ժամանակակից տեղեկատվական աշխարհում։
 Ագրոդպրոցի մոդելը կկազմի սոցիալ-մանկավարժական, սոցիալմշակութային համակարգի մաս, որը կապահովի դպրոցի սովորողների եւ համայնքի երիտասարդների ամբողջական եւ բազմակողմանի զարգացումը, գյուղի սոցիալ-մշակութային կյանքը եւ կնպաստի համայնքների զարգացմանն ու եկամուտների ստեղծմանը [7; 2]։
  Սովորողները կլինեն նախաձեռնող անձնավորություններ՝ պատրաստ ստեղծագործական եւ հետազոտական 119գործունեության եւ կձեւավորվի ոչ միայն որոշումներ կայացնող, այլ նաեւ ակտիվ, մասնակցային գործող քաղաքացի։
 Վերոհիշյալ նպատակների իրագործումը պահանջում է` համապատասխան կրթական մոդելի ստեղծոմ, մանկավարժական համայքնի հիմնական գործունեության ուղղության բարեփոխում, սովորողների ջանքերի ակտիվացում, կրթական գործընթացում ծնողների ներգրավում, կրթական միջավայրի պոտեցնիալի եւ ռեսուրսների օգտագործում։
 Հետազոտությունն ուղղված էր «Կրթություն հանուն կայուն զարգացման» գործընթացին, որի առանցքային թեմաներից են «Գյուղական համայնքների զարգացում», «Կայուն արտադրություն եւ կայուն սպառում» (UNECE, 2005)։
 Հետազոտության արդիականությունը պայմանավորված է նաեւ ՄԱԿ-ի Կայուն զարգացման Օրակարգ 2030 փաստաթղթում ներառված կայուն զարգացման 17 նպատակներով [12]։
 «Բաց ագրարային դպրոց» մոդելի ներդրումը Հայաստանի գյուղական համայնքներում կնպաստի ծնող-սովորող ոչ ֆորմալ կրթության ապահովմանը, գյուղական համայնքների ագրարային, սոցիալ-մշակութային զարգացմանը։
 «Բաց ագրարային դպրոցը»` որպես հասարակական նախաձեռնությունների, երեխաների ու մեծերի քաղաքացիական կրթության կենտրոն, օգնում է գյուղի բնակիչներին կազմելու գյուղական խմբեր` գյուղի տնտեսական, բնապահպանական, բարեգործական, կրթական եւ այլ տիպի խնդիրներ լուծելու համար։
  Այսպիսի խմբերում միասին աշխատում են եւ′ երեխաները, եւ′ մեծահասակները, ինչը նրանց հնարավորություն է տալիս շփվելու ոչ ֆորմալ իրավիճակներում, սովորելու միամյանցից եւ սովորեցնելու միմյանց։
  Երեխաները սովորում են կատարել բարեգործական աշխատանքներ` սկսած այն ընտանիքներին օգնելուց, որոնք տարբեր աշխատանքներում զգում են դրա կարիքը, մինչեւ համայնքի համար իրականացվող աշխատանքներին մասնակցությունը [1; 5; 10]։
 Նյութատեխնիկական ռեսուրսներ եւ մեթոդներ «Բաց ագրարային դպրոցի» ռեսուրսներն են դպրոցը, ուսուցիչները, սովորողները, շրջանավարտները, ծնողները, համայնքը, գործընկեր կազմակերպությունները, բարերար անհատները եւ այլընտրանքային փորձարարական ծրագրերը։
 Մեթոդներն են՝ կրթական նոր տեխնոլոգիաների իրականացում, տվյալ տարածքին համապատասխան տեսակների եւ նորարարական տեխնոլոգիաների փորձարկում, մասնագիտական կողմնորոշման եւ նախամասնագիտական կրթության ապահովման մեթոդների ներմուծում՝ ագրարային մասնագիտությունների շրջանակներում, կարողությունների, արժեքների ձեւավորան մեթոդներ՝ ա) գյուղական համայնք – դպրոց կապի ամրապնդում, բ) դպրոցում` աշակերտ – ուսուցիչ, աշակերտ – աշակերտ, ծնող – ուսուցիչ աշխատանքային հարաբերությունների ապահովում։
 Դպրոցն իր ղեկավարով եւ ուսուցչական կազմով կազմակերպում է այս բաղադրիչների արդյունավետ փոխհամագործակցությունը։
  Դպրոցը դառնում է կազմակերպման օրինակ, որի գործունեությունը բաց է համայնքի եւ հասարակության լայն խավերի առաջ (Գծագիր 1)։
 Դպրոցն էլ ունի տարբեր բաղադրիչներ՝ դասասենյակներ, գրադարան, ճաշարան, արհեստանոցներ, լաբորատորիաներ, ագրո-փորձարարական կենտրոն, բազմաֆունկցիոնալ դահլիճ, մարզադահլիճ եւ սպորտհրապարակ։
 (Գծագիր 2)։
  Բաղադրիչներից յուրաքանչյուրը կարեւոր է եւ կարող է տարբեր լինել՝ կախված տարածքի բնակլիմայական պայմաններից, առաջնահերթ խնդիրներից, որոնք դրված են համայնքի առջեւ, եւ այլ գործոններից [6; 7; 8]։
 121Դասասենյակները պիտի հարմար լինեն անհատական եւ խմբային ուսուցման համար, հարմարեցված լինեն ժամանակակից ՏՀՏ միջոցներից օգտվելուն։
 Ճաշարանը ոչ միայն սնունդ ընդունելու վայր պետք է լինի, այլեւ ուսումնական լաբորատորիա, որտեղ երեխաները կհավաքեն ավանդական ճաշերի պատրաստման բաղադրատոմսեր, կսովորեն պատրաստել, մատուցել, փորձարկել։
 Գրադարանում դպրոցի սովորողները եւ համայնքի անդամները հնարավորություն կունենան ստանալու տեղեկատվություն։
  Գրադարանը` համակարգիչներով միացված ինտերնետին, հնարավորություն կտա յուրաքանչյուր բնակչի փնտրել իրեն հետաքրքրող հարցերի պատասխանները, ծանոթանալ աշխարհի նորություններին։
 Ագրո-փորձարարական կենտրոնը «բաց ագրարային դպրոցի» կարեւորագույն բաղադրիչն է, որտեղ բոլոր երեխաները համայնքի անդամների հետ միասին կսովորեն աշխատել եւ իրենց սովորածը աշխատանքում կիրառել։
 Ագրո-փորձարարական կենտրոնը՝ կախված տարածաշրջանից եւ որոշակի տեսակների համար հարմարեցվածությունից, իր մեջ կներառի մրգատու ծառերի այգի, ցանովի հողատարածք, դեղաբույսերի հավաքման եւ մշակման բաժին, ծաղկանոց, մեղվապահական բաժին, անասնապահական ֆերմա, ջերմոց։
  Այս կենտրոնում իր ուսումնական ժամանակի մի մասը կարող է անցկացնել սովորողներից յուրաքանչյուրը՝ ծանոթանալով երկրի մշակութային ավանդույթներին, խոհանոցին, արտադրվող պարենային 122մթերքներին եւ այլն։
  Այստեղ կսովորեն նաեւ կազմակերպել ուրիշների աշխատանքը, վերլուծել կենտրոնի աշխատանքը, գտնել դրա ուժեղ եւ թույլ կողմերը, վերլուծությունների արդյունքում առաջարկություններ անել։
 Այստեղ է ձեւավորվում ֆերմերը, գյուղական գործի ապագա մենեջերը։
 Բազմաֆունկցիոնալ դահլիճը, դպրոցի կարիքներից բացի, կսպասարկի համայնքի անդամներին։
  Այստեղ կկազմակերպվեն տարբեր հավաքներ, դասախոսություններ, կինոդիտումներ, համերգներ եւ այլ բնույթի միջոցառումներ։
 Մարզադահլիճը եւ սպորտհրապարակը սովորողներին եւ համայնքի այլ անդամներին կծառայեն որպես առողջարարական, մարզական, սպորտային խմբերի համար կազմակերպվող պարապմունքների վայր։
 «Բաց ագրարային դպրոցի» առաքելության եւ հայեցակարգի իրականացման համար անհրաժեշտ է իրականացնել հետեւյալ քայլերը՝  Հանրակարթական ծրագրին զուգահեռ մշակել եւ ներդնել այլընտրանքային փորձարարական ագրարային կրթության ծրագիր, ինչն ապագայում կարող է արդյունավետորեն ներդրվել Հայաստանի նաեւ մյուս մարզերի դպրոցներում։
  Ստեղծել գյուղական դպրոցի մոդել` ագրարային դպրոց [1]։
  Ապահովել ագրարային փորձարարական նորարարական հարթակի արդյունավետ գործունեություն, որը հնարավորություն կտա ստացված արդյունքներն ու փորձը տարածել նաեւ այլ համայնքներում։
  Ապահովել սովորողների՝ հանրակրթության պետական չափորոշիչներով սահմանված բարձր արդյունքներ, նրանց կողմից յուրացվող գյուղատնտեսության ոլորտի բավարար եւ կայուն գիտելիքներ եւ հմտություններ, որոնք անհրաժեշտ են յուրաքանչյուր գյուղաբնակ քաղաքացուն, ժամանակակից պահանջներին համապատասխան, գյուղատնտեսական գործունեությամբ զբաղվելու համար [14]։
  Ձեւավորել համայնքում համագործակցված աշխատանքի պլանավորման եւ իրականացման հմտություններ, ինչը կարեւոր նախապայման է ներհամայնքային համագործակցության ապահովման եւ կայուն զարգացող գյուղական համայնք կառուցելու համար [3]։
  Ժամանակակից ՏՀՏ տեխնոլոգիաների իմացություն եւ կիրառում` նոր տեղեկատվություն հայթայթելու, մշակելու, միջազգային փորձն ուսումնասիրելու եւ միջհամայնքային կապեր հաստատելու համար [4]։
  Դպրոցի եւ համայնքի համագործակցության ամրակայում, որը հզորացնում է ծնողներ եւ որդիներ կապը։
  Մանկավարժական կազմի մասնագիտական կատարելագործում` վերապատրաստման դասընթացների, տեղական եւ միջազգային կրթական (այդ թվում նաեւ ագրարային կրթության ոլորտում) հաստատությունների եւ կազմակերպությունների փորձի ուսումնասիրման եւ համագործակցության արդյունքում։
 Աշխատանքը ճիշտ կազմակերպելու համար անհրաժեշտ է հստակեցնել ոլորտների նպատակները, միջոցները եւ գործառույթները։
 123Գործողություններ եւ արդյունքներ Ակնկալվող արդյունքներին հասնելու համար անհրաժեշտ է իրականացնել որոշակի գործողություններ (Աղյուսակ 1) Գործողություն Ակնկալվող արդյունք Այլընտրանքային ագրաՀանրակրթական դպրոցի բոլոր րային կրթության բովանդա- կրթական ռեսուրսների առկայություն կության մշակում` առարկայական ծրագրի, մեթոդական ուղեցույցների, մոդուլների մշակում, ուսումնական պլանի կազմում օղակների Գյուղատնտեսական նյուԳյուղատնտեսական գործիքներ, մեքենաներ, թատեխնիկական բազայի Սերմերի, տնկանյութի բազա, ստեղծում, ժամանակակից Կաթիլային ոռոգման համակարգ, տեխնոլոգիաներով Ջերմոց, անասնապահական ֆերմա, համալրում մեղվապահության, ճագարարաբուծության համար անհրաժեշտ նյութեր Ագրոկրթություն իրակաԱգրոկրթության կազմակերպման մոդելնենացնող արտասահմանյան րի հստակ իմացություն, երկրների կազմակերպուԱդապտացված եւ տեղայնացված գյուղական թյունների փորձի ուսումնա- դպրոցի ձեւավորում սիրում` փոխադարձ այցելությունների կազմակերպում Մանկավարժական աշՎերապատրաստված մասնագետների առկայուխատակազմի վերապատ- թյուն րաստում Ագրոկրթության դասերի Ուսումնական պլանին համապատասխան ագրոեւ գործնական պարապմունք- դասերի առկայություն ների անցկացում Մեր իրականացրած հետազոտության հենքի վրա առաջարկում ենք Հայաստանի գյուղական տարածքներում փորձարկել «Բաց ագրարային դպրոցի» մոդելը։
 Փորձարկման արդյունքում սովորողների մեջ կձեւավորվեն՝ գյուղատնտեսության ոլորտում մասնագիտական եւ ձեռնարկատիրական կոմպետենցիաներ՝ ինքնուրույն կողմնորոշվելու աշխատաշուկայում, նոր նախագծեր մշակելու եւ իրականացնելու կարողություններ, նոր սոցիալական նախաձեռնություններ իրականացնելու ձգտում [9; 11], ինչը կհանգեցնի աշխատաշուկայում նրանց մրցունակության բարձրացմանը [5; 10]։
  պատրաստակամություն` ողջ կյանքի ընթացքում կրթությամբ զբաղվելու, մասնագիտական եւ անձնային աճ ապահովելու նպատակով, պատասխանատվություն եւ ցանկություն` հայրենիքում ապրելու, սովորելու, ազգային սովորույթներով առաջնորդվելու, արարելու եւ այն ավելի բարեկեցիկ դարձնելու համար, մասնագիտական կողմնորոշման թրեյնինգների իրականացման արդյունքում սովորողների նախապատրաստում գիտակցաբար ապագա մասնագիտության ընտրության։
 Փորձարկման արդյունավետ իրականացման համար անչափ կարեւոր են ծնողների, համայնքի մյուս անդամների ներգրավվածությունը գյուղատնտեսական աշխատանքներում, ինչպես նաեւ դպրոցում իրականացվող գյուղատնտեսական նորարարական մոտեցումների կիրառումը, դրական արդյունքների ցուցադրումը եւ փորձի տարածումը։
  Ի վերջո սովորողները կուղղորդվեն դեպի տվյալ տարածաշրջանում առավել կարեւոր եւ տնտեսապես շահավետ ոլորտ։
 ։
