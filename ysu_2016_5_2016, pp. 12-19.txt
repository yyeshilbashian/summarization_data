«ՄՈԳԵՐԻ ԵՐԿՐՊԱԳՈՒԹՅՈՒՆԸ» ՀԱՅԿԱԿԱՆ «ՄԱՆԿՈՒԹԻԻՆ ՏԵԱՌՆ»  
ՊԱՐԱԿԱՆՈՆ ԱՎԵՏԱՐԱՆՈՒՄ 
Ավետարաններում  կարևոր  տեղ  է  հատկացվում  Հիսուսի  կյանքի  ու  գործունեության  այն  հատվածներին, որոնք հետագայում դարձել են քրիստոնեության հիմնասյուները, այնինչ Հիսուսի մանկության  տարիների  մասին  ավետարանիչները  գրեթե  ոչինչ  չեն  գրում  (թերևս  բացառություն  է  Ղուկասի 
Ավետարանը,  որտեղ  ներկայացված  է  տասներկուամյա  Հիսուսի՝  Տաճարում  հրեա  վարդապետների 
հետ զրույցի պատմությունը (Ղուկ. 2։
41-52))։
 Այս հանգամանքը բազմաթիվ պարականոն (ապոկրիֆ1) 
«Մանկության» ավետարանների ստեղծման պատճառ է հանդիսացել, որոնք սկսած 2-րդ դարի վերջից 
շրջանառության մեջ են մտել ու լայնորեն տարածվել։
Նորկտակարանյան կերպարների ու դրվագների շուրջ պարականոն գրվածքների մի ամբողջական 
շարք է հյուսվել նաև հայկական միջավայրում2։
 Ուսումնասիրողների շրջանում առավել մեծ հետաքըրքըրություն է վայելում «Մանկութիւն Տեառն» կամ «Գիր Տղայութեան Քրիստոսի»3 անվանումով հայտնի  պարականոն  ավետարանը։
  Գիրքը  Միջագետքից  6-րդ  դարի  վերջում  Հայաստան  է  բերվել  նեստորական ասորիների կողմից և վերախմբագրվել հայ հեղինակների  ձեռքով։
 Կրելով «Հակոբոսի նախաավետարանի»4 («Protevangelium Iacobi»), և «Պատմութիւն Թովմայի» («Narratio Thomae») պարականոն 
ավետարանների,  ինչպես  նաև  ասորական,  պարսկական  ու  արաբական  ավանդությունների  կնիքը, 
հայկական  «Մանկութեան»  ավետարանն  իր  հարուստ  բովանդակությամբ  և  ճոխությամբ  էականորեն 
գերազանցում է վերջիններին։
Հատկապես  վերջին  դարաշրջանում  հայկական  «Մանկութեան  աւետարանի»  նկատմամբ  աճող 
հետաքրքրությունը  պայմանավորված  է  մի  շարք  հանգամանքներով։
  Առաջին  հերթին  դա  կապված  է 
նրա հետ, որ ավետարանը հիշատակվել է միջնադարյան արգելված գրքերի մեզ հայտնի բոլոր ցանկերում, որոնցից աչքի են ընկնում հատկապես Սամուել Անեցու5 (մոտ 1100/05-1185/90 թթ.) և Մխիթար 
Այրիվանեցու6  (1222-1307  թթ.)  ժամանակագրությունները7։
  Սակայն  այդ  հանգամանքը  դույզն-ինչ  չի 
խոչընդոտել, որ պարականոնը հայերի համար դառնար այսպես կոչված «ժողովրդական» սուրբ գրքերից մեկը։
 «Գիր Տղայության» ավետարանը ներթափանցել է հայկական միջավայր, ձեռք բերել հայկական ուրույն գծեր և ընդհուպ մինչև 19-րդ դարի վերջերը շարունակել ընդօրինակվել8։
 «Տղայաաւետարան»,  «Մանկության  աւետարան»  կամ  «Յիսուսի  տղայութեան  գիրը»9  հնագույն  ընդօրինակությամբ 
1 «Ապոկրիֆ» (հուն.`  «απoκρυφος»՝  «գաղտնի, ծածուկ») եզրն առաջին անգամ կիրառել է Լիոնի եպիսկոպոս Իրինեոս Լուգդոնացին (140-շուրջ 202 թթ.) բնորոշելու համար գնոստիկյան անվավեր ու կեղծ գրքերը, տե՛ս Свенцицкая И., Тайные писания первых христиан, Москва, 1980, էջ 10։
 «Απoκρυφον» վերնագիրն է կրել «Հովհաննեսի Գործքը» գնոստիկյան երկը, որին և հավանաբար ծանոթ է եղել Իրինեոսը։
2 Ավդալբեկյան Մ., Հայ գեղարվեստական արձակի սկզբնավորումը, (V դար), Երևան, 1971, էջ 184։
3 Երուսաղեմի Յակոբյանց վանքի մատենադարանի թիվ 1432, 3062, 3164 և 3364 ձեռագրերում պահպանված «Մանկութեան 
աւետարանները» հրատարակել է Սիփան վրդ. Մխսեանը՝ «Սիոն», № 46, 1972, էջ 122-131, 235-239։
 Այս չորս ավետարաններից հայտնի է միայն թիվ 3062-ի գրման ժամանակն ու վայրը, որի մասին տեղեկանում ենք hիշատակարանից։
4 «Մանկութեան» ավետարաններից ամենավաղ թվագրումն ունի Հակոբոսի նախաավետարանը՝  2-րդ դարի վերջ։
 Գիրքը գրվել 
է վաղ շրջանի քրիստոնյա հեղինակի կողմից, ով քաջատեղյակ է եղել միդրաշական ավանդությանը, տե՛ս Brown R., The Birth of 
the Messiah , New York։
 Doubleday, 1976, էջ 559։
5 Մաթևոսյան Կ., Սամուէլ Անեցի եւ շարունակողներ, Ժամանակագրութիւն, Ադամից մինչեւ 1776 թ., Երևան, 2014, էջ 144։
6 Տե՛ս  Մխիթար  Այրիվանեցու  հայտնի  «Ճառընտիրը»,  որ  գրվել  է  1272-1287  թթ.  ժամանակահատվածում՝  Երևանի  Մաշտոցի 
անվ. Մատենադարան (այսուհետև` ՄՄ), թիվ 1500, էջ 369բ։
7 Անասյան Հ., Հայկական Մատենագիտություն, Ե-ԺԸ դդ., Անկանոն գրքեր, Երևան, 1959, էջ 906։
8 Տե՛ս, օրինակ,  Պողարեան  Ն. եպս., Մայր Ցուցակ հայերէն ձեռագրաց Սրբոց Յակոբեանց, հ. ԺԱ, Նյու Յորք1897, թիվ 3860, 
Ավետարան մանկության։
9 Զարբհանալյան Գ., Մատենադարան հայկական թարգմանութեանց նախնեյաց, Վենետիկ, 1889, էջ 192-194։
 Այս ավետարանը 
ներառող  ձեռագիր  ժողովածուն  այժմ  պահվում  է  Մատենադարանում՝  7574  թվահամարի  տակ։
  Այն  անգլերեն  է  թարգմանությամբ ու ընդարձակ ներածությամբ հրատարակել Ա. Տերյանը, տե՛ս Terian A., The Armenian Gospel of the Infancy, Oxford, 
New York, 2008։
մեզ է հասել 1239 թ. Աստուածատուր գրչի կողմից (Սեբաստիա)1 և վերնագրված է «Երանելոյն Յակոբայ  եղբօր  տեառն  ասացեալ  ի  Յովակիմ  և  Աննայ»։
  Սա  Տղայության  ավետարանի  ամենաընդարձակ 
տարբերակներից մեկն է։
Ինչպես արդեն նշեցինք, «Գիր Տղայութեան» ավետարանը Հայաստան է բերվել նեստորականների 
կողմից,  ու,  սկզբնապես  գրված  լինելով  հերձվածողների  ձեռքով,  մերժվել  ու  արգելվել  է։
  Սակայն  հետագայում  այն  մեծ  հեղինակություն  է  ստացել  ու  սիրվել  հասարակության  կողմից՝  որպես  Հիսուսի 
մանկության մասին պատկերացում կազմելու լավագույն միջոց։
Որոշակի տվյալներ չունենք «Գիր տղայութեան» հայերեն թարգմանության ժամանակի վերաբերյալ,  սակայն  12-րդ  դարում  այն  արդեն  հիշատակում  է  Սարգիս  Շնորհալին  իր  «Կաթողիկէ  թղթերի» 
մեկնության մեջ2։
Տարբեր ժամանակներում կազմված Աստվածաշնչի հայկական կանոնական գրքերի ցանկերի համեմատությունը ցույց է տալիս, որ կանոնական և ծածուկ կամ պարականոն գրքերի ըմբռնումը հայոց 
մեջ  միշտ  միևնույնը  չի  եղել.  որոշ  գրքեր,  որ  մի  ժամանակ  անընդունելի  են  համարվել,  հետագայում 
մտել  են  կանոնական  գրքերի  շարքը  և  ընդհակառակը3։
  Այս  հանգամանքը  կարող  էր  պատճառ  դառնալ, որ ընդօրինակող գրիչը չիմանար իր օրոք եղած կանոնը և ընդօրինակեր եկեղեցու կողմից մերժված գրքեր։
 Թեև կազմվել են հրահանգներ այն մասին, որ եկեղեցական գրքերը պետք է ընդօրինակեն 
նրանց  կանոնի  վերաբերյալ  մատենագիտական  ստույգ  գիտելիքներ  ունեցող  և  դավանանքով  լիովին 
հայ  եկեղեցուն  նվիրված  անձինք,  սակայն  այսպիսի  գրիչներն  այնքան  էլ  շատ  չեն  եղել  միջնադարյան 
հայկական  վանքերում։
  Շատ  դեպքերում  հայ  գրիչները  եկեղեցական  գրքեր  ընդօրինակելիս  արտագրում էին առանց խտրության` չտարբերելով ընդունվածը մերժվածից4։
 Այնուամենայնիվ, անգիտությունը շատ չնչին դեր կարող էր ունենալ հայոց մեջ ծածուկ ու սուտ կոչված գրքերի ընդօրինակման գործում։
 Ուշադրություն են արժանի Սսի 1243 թ. ժողովում ընդունված այն կանոնները, որտեղ եկեղեցական գրքերի ընդօրինակողից պահանջվում են ոչ միայն գիտելիքներ, երկարամյա փորձ այլ նաև դավանանքի անխափանություն5։
 Սա նշանակում է, որ Հայաստանում պարականոն գրքերի ընդօրինակման 
պատճառ են եղել նաև ընդօրինակողների դավանական, գաղափարական հակումները, այսինքն` որոշ 
ծածուկ  ու  սուտ  համարվող  գրքեր  կարող  են  բազմացված  լինել  դիտմամբ։
  Ուրեմն`  գրիչները  կարող 
էին նաև իմանալ, որ գիրքը պաշտոնական եկեղեցու կողմից մերժված է։
 Գիր Տղայության պարականոնի 1239 թ. ընդօրինակված ձեռագրի հետագայի (1591 թ.) հիշատակարանում գրիչը հավելում է. «Եթէ 
ոք  ուզէ  կարդալու  կամ  օրինակելու  չի  խնայէք  տագ  գրաւ  կնով  զէրայ  այս  գիրկս  ա  տարի  մի  կորաւ 
ձեռքը ձեռք տալով ով աստուծոյ աւրհնութիւն ուզէ տեղը հասուցանէ ով պահէ նզովեալ եղիցի» 6։
 Այս 
խոսքերը հստակ վկայում են այն մասին, որ հեղինակը ոչ միայն տեղյակ էր, թե  ինքն ինչ է ընդօրինակում,  այլ  նաև  զգուշացնում  է,  որ  ով  այն  թաքցնի՝  նզովյալ  լինի։
  Ուրեմն,  այս  գրքերում  տեղ  են  գտել 
այնպիսի դրույթներ, որոնք չեն հակասել Հայ Եկեղեցու դավանաբանությանը, ինչն էլ եղել է պատճառը, 
որ  հետագայում  շարունակվել  է  դրանց  ընդօրինակումը։
  Հետագա  դարերում  Հայ  եկեղեցու  կողմից 
նկատվել  է  որոշ  ազատություն  պարականոն  գրքերը  կանոնական  գրականության  շարքին  դասելու 
հարցում։
 Դա երևում է այդ շրջանի ձեռագիր Աստվածաշնչերի ընդօրինակություններից, որոնցում տեղ 
են գտել «Առ Կորնթացիս երրորդ թուղթը», «Յովհաննու Յայտնութիւնն» ու «Յովհաննու Հանգիստը», 
«Կտակ երկոտասան նահապետացն», «Ասանեթի պատմութիւնը» և այլն (օրինակ՝ 1263 թ. Բարձրբերդում  և  1269  թ.  Երզնկայում  գրված  Աստվածաշունչ  մատյանները,  ձեռ. №  4243  և №  1925,  Երուսաղեմ)։
 Մեր նշանավոր վարդապետներից  շատերն իրենց աշխատություններում  օգտագործել են արգելված գրքեր, ուստի, պետք  է ենթադրել, որ վաղ քրիստոնեության շրջանում գրված բազմաթիվ անկանոն գրքեր, թեև կանոնական չէին դարձել, սակայն այլևս դադարել էին արգելված լինելուց և լայնորեն 
օգտագործվում  էին  հայ  աստվածաբանների  կողմից։
  Այս  փաստը  հավանաբար  կարելի  է  բացատրել 
նրանով, որ վաղ քրիստոնեության շրջանի աղանդներն այլևս տարածում չունեին կամ վաղուց արդեն 
վտանգ չէին ներկայացնում։
1 Մաթևոսյան Ա., Հայերեն ձեռագրերի հիշատակարաններ, ԺԳ դ., Երևան, 1984, էջ 20։
 Գարեգին Ա, Յիշատակարանք ձեռագրաց, հ. Ա, Անթիլիաս, 1951, էջ 939-940։
2 Սարգիս Շնորհալի, Մեկնութիւն եօթանց թղթոց կաթողիկեայց, Երուսաղեմ, 1998, էջ 399։
3  Տե´ս,  օրինակ,  Тер-Мовсисян  М.,  История  Перевода  Библии  на  Армянский  язык,  Санкт-Петербург,  1902,  էջ  213-223,  224266։
4 Իշխանյան Ռ., Հայ մատենագիտության պատմություն, V-XVIII դարեր, Երևան, 1964, էջ 29։
5  Պալճեան  Ալ.,  Պատմութիւն  Կաթողիկէ  վարդապետութեան  ի  Հայս  եւ  միութիւն  նոցա  ընդ  Հռոմէական  եկեղեցւոյ  ի 
Փլորենտեան Սիւնհոդոսի, Վիեննա, 1878, էջ 269։
6  Տե՛ս  Շահազիզ  Եր.,  Նոր  Նախիջևանի  ձեռագրերը,  «Լումայ»,1902, №3,  մայիս-հունիս,  Թիֆլիս,  էջ  241։
  Այս  հիշատակարանի 
հավելումը 16-րդ դարում մատնանշում է այն հանգամանքը, որ արդեն տվյալ դարաշրջանում ոչ կանոնական գրքերի նկատմամբ 
վերաբերմունքը շատ ավելի հանդուրժողական էր։
Քրիստոս-Ադամ  յուրահատուկ  հարաբերակցության  մասին  գաղափարն  սկիզբ  է  առնում  Պողոս 
առաքյալի թղթերից1։
 «Գիր Տղայության» գիրքն ինքնատիպ կամուրջ է արարչագործության և քրիստոնեության կարևորագույն դրույթներից մեկի՝ փրկագործության միջև2։
 Արարչագործության մասին պարականոն ավանդությունները տեղ են գտել այսպես կոչված «ադամական գրականության» մեջ3։
 Իզուր 
չէ, որ մատենագիտական  ցանկերում տեղ գտած արգելված գրքերից մինչ օրս  պահպանվել ու շարունակաբար  ընդօրինակվել  են  միայն  «Գիրք  Ադամայն»  ու  «Քրիստոսի  տղայության»  ավետարանը։
Փրկությունն արդեն իսկ իրականանում է Հիսուսի ծնունդով։
 Խորհրդանշական է Եվայի հայտնվելը, ով 
այստեղ հանդես է գալիս մանկաբարձուհու դերում. «Ես եմ նախամայրն ամենեցուն Եւա, և ես եկի տեսանել աչօք իմովք զփրկութիւն իմ, որ գործեցաւ ինձ… մեծացաւ անձն իմ և ցնծացաւ յոյս իմ Աստուած 
փրկիչ իմ»4 (հմմ. Ղուկ. 2։
30)։
 Ընդ որում, Եվան տեսնում է ոչ թե նորածին, այլ արդեն ինքնուրույն քայլող  երեխայի։
  «Եւ  նախամայրն  եմուտ  ի  յայրն,  և  առեալ  զմանուկն  ի  գիրկս  իւր՝  խանդաղատելով 
գգուէր զնա և համբուրէր և օրհնէր զԱստուած, զի էր մանուկն կարի յոյժ գեղեցիկ տեսլեամբ պայծառ 
և վայելուչ»։
 Այս դրվագում Հիսուսի արտաքինի այսպիսի մանրամասն նկարագրությունը մատնանշում 
է այն հանգամանքը, որ այստեղ  փորձ է արվում շեշտել Հիսուսի  մարդկային բնությունը, ինչին  մատնանշում  է  Եվայի  և  Հիսուսի  հանդիպումը։
  Թեև  Եվան  չի  մասնակցում  Մարիամի  ծննդաբերությանը, 
այնուամենայնիվ, նա է բարուրում Հիսուսին, ինչը նորկտակարանյան ավետարաններում վերագրվում է 
Մարիամին5։
  Թեոդորոս  Մապսուեստացին  (350?-428  թթ.),  որ  Արևելյան  եկեղեցում  հայտնի  հեղինակություն էր նաև որպես մեկնաբան, քարոզում էր, որ Եվան, ով իր մարդկային էությունն ստացել էր մի 
այլ մարդուց միայն Աստծո բացարձակ կամքով, Հիսուսի նախատիպն է6։
 Պարականոն գրականության 
մեջ ակնառու է նաև Եվա-Մարիամ խորհրդանշական hարաբերակցությունը։
 «Մահ Ադամայ» հինկտակարանյան պարականոն զրույցում ներկայացվում է Ադամի և Եվայի տեսիլքը. «ի մեջ գիշերին տեսանեն զԱդամ և զԵւա ի մութ տան ի սուգ։
 Եւ ահա տեսաներ կին մի գեղեցիկ (Մարիամ) և ունէր մանուկ 
փոքրիկ  (Քրիստոս)  ի  գիրկն,  և  մտանէ  առ  Եւա,  և  նա  մօտ  առ  նմա,  և  յանկարծակի  լոյս  փայլեաց  ի 
մանկանէն և ելից զամենայն տունն»7։
«Մանկության»  հայկական  պարականոն  ավետարանում  առանձնահատուկ  ուշադրության  է  արժանի մոգերի երկրպագության դրվագը, որ հայ ձեռագրերում ունի տարբեր խորագրեր8։
 Առհասարակ 
մոգերի մասին ավետարանական հիշատակությունները մեղմ ասած սուղ են։
 Նրանց մասին միակ վկայությունը  գտնում  ենք  Մատթեոսի  Ավետարանի  2։
1-12  համարներում,  որտեղ  խոսվում  է  ոչինչ  չմատնանշող ինչ-որ «արևելքի մոգերի» մասին (հուն.՝  μάγος), որոնք, հետևելով հանկարծակիորեն հայտնված 
աստղին,  եկել  էին  Հուդայի  երկիր՝  երկրպագելու  ու  նվերներ  (ոսկի,  կնդրուկ  ու  մյուռոն)  մատուցելու 
հրեաների նորածին թագավորին։
 Հստակորեն նշված չէ, թե Արևելքի հատկապես որ երկրից են նրանք 
եկել, թվով քանիսն ու, վերջապես, ովքեր են եղել։
 «Մոգ» բառը, որ կիրառել է ավետարանիչը, հին հունարենում  ունեցել  է  բավականին  լայն  նշանակություն։
  «Մոգեր»  էին  անվանվում  պարսիկ  հոգևոր 
սպասավորները, հավատի վկաները, բարձրագույն գիտելիքներին տիրապետող անձինք, կախարդներն 
ու հրաշագործները։
 Թե նշվածներից որին էր վերաբերում ավետարանական հիշատակությունը, հստակեցված չէ։
 Ասորերենում այս բառը թարգմանվել է որպես «մգուշե», որ վերագրվում է զրադաշտական 
կրոնի հետևորդներին, ընդ որում, դա վերաբերում է ոչ միայն հոգևորականներին, այլև աշխարհիկներին։
Ավետարանական խորհրդավոր այս կերպարները դարեր շարունակ դեպի իրենց են ձգել քրիստոնյաների  հետաքրքրասիրությունը՝  ստեղծելով  տարալեզու  հարուստ  պարականոն  ավանդություններ։
Նշված պարականոնների շարքում ամենավաղ թվագրումն ունի ասորական «Մոգերի հայտնությունը» 
գրվածքը։
  Այն  մոգերի  մասին  ամենաերկար  և  ամենաբովանդակ  ավանդությունն  է,  որ  պահպանվել  է 
2 Дорфман-Лазарев И., Возвращение в рождественскую пещеру։
 Память первозданного человечества в армянском Писании о 
3  Ադամի  ու  Եվայի  մասին  պարականոն  գրականության  ուսումնասիրության  ասպարեզում  վիթխարի  ավանդ  ունի  անվանի 
հայագետ Մ. Սթոունը, տե՛ս Stone M., The History of the Forefathers, Adam and His Sons and Grandsons, JSAS 1, 1984, էջ 79-91, 
նույնի Armenian Apocrypha Relating to Adam and Eve, Leiden։
 Brill, 1996,  էջ 180-200, նույնի The Death of Adam  - An Armenian 
Adam Book, Harvard Theological Review 59, 1966, էջ 288։
4 Տայեցի Ես., Թանգարան հին ու նոր նախնեաց, Բ. Անկանոն գիրք Նոր Կտակարանաց (թանգարան), Վենետիկ, 1898, էջ 38-39։
Հիսուսի խաչելությունն ազատում է Ադամի անեծքից, իսկ նրա ծնունդը՝ Եվայի «և լուծան անէծքն Եւայի», տե՛ս Stone M., The 
bones  of  Adam  and  Eve,  in  Argall  R.,  Bow  B.,  Werline  R.,  For  a  later  generation։
  the  transformation  of  tradition  in  Israel,  early 
Judaism and early Christianity, Harrisburg 2000, էջ 241- 244։
5 Մարիամի և Հիսուսի ծննդյան պատմությանը մանրամասն անդրադարձել ենք մեր նախորդ հոդվածում, տե՛ս Մամյան Մ., Հակոբոսի նախաավետարանը, «Հայ աստվածաբան», Ե, Երևան, 2013, էջ 21-37։
7 Քյոսեյան Հ., Դրվագներ հայ միջնադարյան արվեստի աստվածաբանության, Էջմիածին, 1995, էջ 12։
8 Տայեցի Ես., էջ 278-306։
հնագույն  ժամանակներից,  այն  իր  ազդեցությունն  է  ունեցել  5-րդ  դ.  գրված  արիոսական  կեղծ  Մատթեոսի մեկնության վրա («Opus Imperfectum in Matthaeum»)։
 Այստեղ «Արևելքի երկիրը» անվանվում է 
Շիր, որը հաճախ նույնանում է Չինաստանի հետ1։
 «Մոգերի հայտնության» մեջ մոգերի թիվը հասնում 
է տասներկուսի։
Պարսկաստանի հետ մոգերի առնչությունը մեծամասամբ պարականոն արմատներ ունի։
  Մոգերի 
մասին  պատմող  մեկ  այլ՝  «Քարայրի  գանձերը»  հնագույն  անվավեր  աշխատության  (6-7-րդ  դդ.)  հեղինակը քաջատեղյակ է եղել իրանական մշակույթին։
 Այս պարականոնը գրվել է Հյուսիսային Միջագետքի այն հատվածում, որը սահմանակից է եղել Սասանյան Պարսկաստանին։
 Այն յուրօրինակ խառնուրդ 
է  Հին  և  Նոր  Կտակարանյան  պատմությունների,  որ  սկսվում  է  Արարչությամբ  և  ավարտվում  Պենտեկոստեով։
  Աշխատության  XLV-XLVI  գլուխներն  առնչվում  են  պարսիկ-մոգերին,  որոնց  հայտնված 
աստղի մեջ պատկերված էր «թագակիր Կույսը՝ մանուկը գրկին»2։
 Նրանց, որպես աստվածային գիտելիքներին տիրապետողների, հայտնվում է Աստվածային ծրագիրը՝ Քրիստոսի գալուստն ու նրա ծնունդը  Հուդայի  երկրում։
  Ավանդության  համաձայն՝  նրանք  Նոդ  լեռան  քարայրից  վերցնում  են  Ադամի՝ 
դրախտից բերված գանձերը՝ ոսկին, կնդրուկն ու մյուռոնը, և ուղևորվում Իսրայել։
Եկեղեցու հայր Եպիփան Կիպրացին (315-403 թթ.) իր «Ճառերում» անդրադառնում է Աբրահամի 
Քետուրա  աղախնից  ծնված  6  որդիներին  (Եմրան,  Եկսան,  Մադան,  Մոդոն,  Եսբոկ,  Սովին)  և  նրանց 
կանանց  ու  սերունդներին3։
  «Իր  հարճերի  որդիներին  պարգևներ  տվեց  և  նրանց  հեռացրեց  իր  որդի 
Իսահակի  մոտից  դեպի  Արևելք»  (Ծնն.  25։
1-6)։
  Ելնելով  հինկտակարանյան  այս  հատվածից,  անվանի 
հայագետ Բ. Սարգսյանը նշում է. «Եւ զի Աբրահամ կին ետ մահուան Սառայի, զի ի ձեռն որդոց իւրոց, 
որ  լինէին  յազգս  եւ  յազգինս  եւ  ի  տոհմս  հեթանոսաց,  սփռեցան,  տարածեցան  հաւատք  ճշմարտութեան  նորա  յամենայն  գաւառս։
  Արձակեաց  զնոսա  առ  յինքենէ,  զի  քարոզեսցեն  զհաւատս  ճշմարտութեան  Հօրն  իւրեանց»4։
  Ըստ  այդմ,  Մեսիայի  գաղափարը  հատուկ  է  եղել  ոչ  միայն  Աբրահամի  օրինավոր հաջորդներին ու Իսրայելի 12 ցեղերին, այլ նաև Քետուրածին սերունդներին, որոնք պահպանել են 
Աբրահամից  ստացած  գիտելիքները։
  Եպիփան  Կիպրացին  իր  ճառերում  հայերին  և  պարթևներին 
համարում է քետուրածին։
  Այս ավանդազրույցներին  տեղյակ են եղել ինչպես հայ («Յաճախապատում 
ճառք»,  Մովսես  Խորենացի,  Սեբեոս,  Վարդան  Արևելցի,  Սամուէլ  Անեցի5),  այնպես  էլ  ասորի  (Թեոդոր 
Բար Կոնայ, Միքայել Ասորի) աղբյուրները6։
Վերոնշյալ «Ճառերում» հստակ արտահայտված է այն միտքը, որ Քետուրայից ծնված այդ 6 որդիների  ազգախառնությունից  պետք  է  սերեին  պարսիկները,  պարթևներն  ու  հայերը՝  Աքեմենյան  հարըստության հիմնադիր Կյուրոս արքան (Ք.ա. 550-529 թթ.) ու նրա ժառանգները՝ Պարթև և Հայ Արշակունիները7։
 Այս մասին կարող են վկայել Կյուրոսին հասցեագրված այն դրվատական խոսքերը, որ կան 
Բ  Մնացորդաց,  Եզրի,  Դանիելի  գրքերում,  և,  մասնավորապես,  Եսայու  մարգարեության  մեջ  (11։
1-10, 
2։
4,  9։
6,  13,  14,  21,  45։
1-4)։
  Ս.  Գրքի  կանոնական  մատյաններն  ակնարկում  են  Կյուրոսի  մեսիական 
հանգամանքը8, ով, ըստ մեկնաբանական ավանդույթի, Քրիստոսի խորհրդական նախօրինակն է, ինչին 
համահունչ է Եպիփան Կիպրացու բերած սերնդաբանական ավանդազրույցը։
 Կյուրոսի սերնդաբանության այսպիսի նկարագրությունն ինքնըստինքյան ենթադրում է նրա ծագումնաբանական կապը հրեական ազգի հետ9։
Մոգերի  նախնական  գաղթավայրի  հետ  է  կապված  Մագ-Գովգ  կամ  Մոգ  և  Գովգ  անվանումը։
Հաշվի  առնելով  Եպիփան  Կիպրացու  երկում  նկարագրված  12  մոգերի  երթուղին  (հյուսիս  արևելքից 
անցնելով Գոգ և Մոգը գալիս են իրենց բնօրրանը՝ Խառան, հասնում Եդեսիա կամ Ուռհա, ուր հանդիպում են Աբգար արքային, որի օգնությամբ անցնում են Եփրատ գետի մյուս ափը, մտնում Պաղեստին)՝ 
ենթադրվում է, որ «Մոգերն ի Պարսից, ի Պարթևաց և ի Հայոց գալով՝ այդ ճամփան կտրեցին (թերևս 
իրենց  փոքրիկ  իշխաններով),  և  թէ  այդ  սահմաններուն  վրայ  եղած  պետք  է  լիներ  Մագ-Գովգայ,  կամ 
3 Եպիփան Կիպրացի, Ճառք (աշխ.՝ Քյոսեյան Հ.), Էջմիածին, 2013, էջ 8։
4  Սարգիսյան  Բ.,  Երեք  թագաւոր  մոգերու  զրոյցն  հայկական  մատենագրութեան  մեջ  և  անոր  կարևորությունը,  «Բազմավէպ», 
1910, էջ 68։
5 Մաթևոսյան Կ., Սամվել Անեցու ժամանակագրության ձեռագրերը և նորահայտ լրացումները, Երևան, 2009, էջ 125։
6 Եպիփան Կիպրացի, էջ 6։
7 Պարթևների ու հայերի` որպես Աբրահամի ու Քետուրայի սերունդներ ներկայացնելու ավանդույթի մասին տե՛ս նաև Terian A., 
Patriotism and piety in Armenian Christianity։
 the early panegyrics on Saint Gregory, New York, 2005, էջ 104-105։
8 Այս մասին տե՛ս Եղիայեան Բ., Քննական պատմութիւն սուրբգրական ժամանակներում, հ. Ա-Գ, Անթիլիաս, 1972, էջ 581-589։
9 Հովսեփիոս Փլավիոսի երկում բացակայում է հայերի ու պարթևների Քետուրայից սերած լինելու վերաբերյալ որևէ հիշատակություն, սա ենթադրել է տալիս, որ Եպիփան Կիպրացու պատմածին հայ թարգմանիչը ավելացրել ու ներհյուսել է մի ազգային հին 
ավանդություն՝ ցույց տալու համար հայերի աստվածաշնչական ծագումը, տե՛ս Եպիփան Կիպրացի, էջ 9։
լաւ եւս Մոգայ և Գովգայ», այն է՝ Աբրահամի քետուրածին որդիների վաղնջական գաղթավայրը, որտեղից էլ նրանք տարածվելով խառնվել են հաբեթածին կամ արիական ազգերին1։
 Եվ իրապես, Պարսից 
և Հայոց միջակա տարածաշրջանում՝ Մեդիայում է Մոգ կամ Մագ գավառը, որը հիշատակում է Հերոդոտոսը2։
 Այս սահմանի մեջ է Քաղդեացիներին սահմանակից Հայոց Մեծաց Մոկք և Առանձնակ Մոկս 
գավառը,  ինչը  հիշատակվում  է  նաև  Բարդուղեմիոս  առաքյալի  վկայաբանության  մեջ  «ազգն և  երկիր 
մոգուց» ձևով3։
 Մոգերի՝ Մոկաց գավառից լինելու ավանդության մասին է գրում նաև Մաղաքիա Օրմանյանը.  «Ասոնց  հայրենիքը  հիներէն  շատեր  Մոգուց  աշխարհ  են  կոչած,  եւ  մեր  հեղինակներ  առիթ 
առած են Մոկաց աշխարհ իմանալ եւ Մոկացի նախարարներ կամ գոնէ Մոկացի նախարար մը կարծել 
երեք մոգերը կամ մոգերէն մեկը, եւ մինչեւ իսկ մոգերէն մեկուն, Ս. Գասպարի գերեզմանը ցուցնել Մոկս 
աւանի մօտ Ակնդաշտայ վանքին մեջ»4։
Ըստ  ավանդության՝  այստեղ  է  Բաղաամ  մոգը  երեսունհինգ  տարի  շարունակ  քարոզել  Հակոբի 
աստղի  ու  Մեսիայի  գալստյան  մասին5։
  Այս  հանգամանքից  ելնելով  և  մարգարեների  կոչին  անսալով՝ 
պարսիկները, հայերն ու պարթևները համախմբվել են Կյուրոսի՝ «քրիստոսանուն թագավորի և մոգի» 
շուրջը՝  վրեժխնդիր  լինելու  Բաբելոնից։
  Այս  ժամանակներից  է  կազմավորվել  պարսիկների  ու  հայերի 
հզոր դասը, ինչպես վկայում են Ագաթանգեղոսն ու Զենոբ Գլակը։
 Պարսից և հայոց Պարթև-Արշակունի 
արքաներն  ավանդաբար  զբաղվել  են  մոգությամբ  և  աստղաբաշխությամբ։
  Ըստ  պատմական  վկայության՝ պարթևական հարստության վերջին արքան՝ Արտավան Ե-ն մոգական գիտելիքի գործադրմամբ 
գուշակել է իր տխուր վախճանը։
Այսպիսով, Քրիստոսի ծննդյան ժամանակ երկրպագության եկած մոգերն այդ երեք աշխարհներից 
էին, որոնց վրա տիրում էին «պարթևազն կամ քետուրածին թագաւորներ, զորս կեղծ Եպիփանը «թագաւորք Գոգա եւ Մոգա եւս կանուանէ»6։
Եպիփան  Կիպրացու  բերած  ավանդազրույցում  տասներկու  մոգերի  անուններից  «Զահտուն»-ը, 
«Աշթաւ»-ը և «Արեւ»-ը հորջորջվում են որպես «հարազատ» կամ «եղբայր», ինչն ինքնին մատնացույց է 
անում մերձավոր ազգակցություն նրանց մեջ։
 Այս նույն պատճառով է, որ նրանց նախորդները (Արշակ 
Մեծ և Վաղարշակ) ու հետնորդները (Արտավան Ե և Մեծն Խոսրով) դարձյալ կոչվում են եղբայրակիցներ։
 Ուստի, պատահական չէ, որ ասորի պատմագրության մեջ իշխել է այն մտայնությունը, թե «պարթևները  կամ  պարսիկները,  պարթևներն  ու  ասորիները,  պարթևներն  ու  հայերը  նույնն  են»։
  Թերևս  ոչ 
առանց եպիփանյան զրույցի ազդեցության Արշակունիների մասին խոսվում է նաև «Յաճախապատում 
ճառերից»  մեկում,  ուր  կարդում  ենք.  «Զի  ի  հայս  ոչ  ինչ  մեծագոյն  եւ  ի  պարսս  քան  զԱրշակունեաց 
ազգս եւ տոհմս, որ եւ յԱբրահամէ սերեցան աստ»7։
 Փաստերի այսօրինակ արձանագրումը մեզ թույլ է 
տալիս  ենթադրել,  թե  դրանք  հայ-պարթևական  սերտ  հարաբերությունների  մասին  վկայող  պատմական իրողության զրուցապատում վերապրուկներն են։
Հայկական պարականոն ավանդության մեջ նույնպես Պարսկաստանին տրվում է գերակա նշանակություն8։
  Ավետումից  անմիջապես  հետո  նույն  հրեշտակն  ուղևորվում  է  Պարսկաստան՝  Հիսուսի 
1 Գոգ և Մագոգ-ը (Մոգ և Գովգ) Սեբեոսի պատմության մեջ (աշխ. Աբգարյան Գ., Երևան, 1979, էջ 142) նույնացված է Դանիելի 
տեսիլքում նկարագրված չորրորդ գազանի հետ, որը ներկայացնում է որպես նոր ավերիչ ուժ՝ «իսմայելական թագավորութիւնն», 
որ նույնանում է արաբական խալիֆայության հետ (Thomson R., Armenian ideology and the Persians-Atti dei Convegni lincei, 201, 
Conegno internazionale «La Persia e Bisanzio», Roma, 2004, p. 381)։
 Եպիփանի ճառում «Գոգ եւ Մագոգ» երկրի և թագավորության մասին հիշատակումը (որի ակունքը՝ Ծնն. 10։
2, Եզեկ. 38, 39, տե՛ս Բառարան Սուրբ Գրոց, Կ. Պոլիս, 1881, էջ 121) Դանիելյան տեսիլքի զրուցապատումն է (7։
2-7)` այն տարբերությամբ, որ Եպիփանի ճառում Դանիելյան տեսիլքում երևացող գազանի 
երեք  կողմերը  նույնացվում  են  Պարսիկների,  Մեդիացիների  և  Պարթևների  ռազմաքաղաքական  զորության  հետ,  որից  և 
ակնկալվում էր ժողովուրդների փրկությունը։
 Տե՛ս նույն տեղում, էջ 9։
2  Տե՛ս  Геродот,  История  в  девяти  книгах  (пер.  и  прим.  Г.  А.  Стратановенкого),  Ленинград,  1972,  մեդական  ցեղախմբերի 
շարքում Հերոդոտոսը հիշատակում է նաև մոգերին (I. 101)։
3 Եպիփան Կիպրացի, էջ 10։
4 Օրմանեան Մ., Ազգապատում, հ. Ա, Էջմիածին, 2001, էջ 4։
 Այս մասին տե՛ս նաև13-րդ դարի պատմագիր Վարդան Արևելցու 
Աշխարհացոյց  երկում.  «Մոկաց  գաւառն  է  իշխանանիստ,  ուր  կան  բազում  վանորայք։
  Նախ  Ամենափրկիչն,  ուր  կայ  գերեզման 
թագաւորին մոգուց Գասպարայ, եւ սուրբ Վարդանայ, եւ սուրբ Կանանց վանքն, որ այս մասին սուրբ Խաչ ուստի էր Անանիա կաթուղիկոսն Մոկացի», Պերպերյան Ա., Աշխարհացոյց Վարդանայ վարդապետի, Փարիզ, 1960, էջ 41։
5 Բաղաամի այս առաքելության իմաստային բացատրությունը օգտագործվել է Ստեփանոս Սյունեցու և Հովհան Օձնեցու եկեղեցաբանական  աշխատություններում։
  Տե՛ս  Ամատունի  Ս.  վրդ.,  «Ժամանակագրական  մեկնութիւն  ընդարձակ  եւ  համառօտ 
Ստեփանոսի Սիւնեաց եպիսկոպոսի եւ նորին «Ճառ հիմնարկութեան սրբոյ եկեղեցւոյ», Էջմիածին, 1917, էջ 13-16, «Յովհաննու 
Աւձնեցւոյ Իմաստասիրի մատենագրութիւնք», Վենետիկ, 1833, էջ 81։
6 Սարգիսյան Բ., էջ 100։
7 Յաճախապատում ճառք, Բ Մատենագիրք հայոց, Անթիլիաս, 2003, էջ 124 (164)։
8  Մառ  Նիկ.,  Ամառային  ուղևորութիւնից  դէպի  ի  Հայս,  նկատողութիւններ  եւ  քաղուածներ  հայկական  ձեռագրերից,  (թարգմ.` 
Անոփեան Ո.), Վիեննա, 1892, էջ 43։
 Ըստ հեղինակի՝ այս պարականոն ավետարանը պարսկական ծագում ունի, ինչը գլխավորապես երևում է այն առաջնակարգ դերից, որ պատկանում է պարսից մոգ-թագավորին և առհասարակ պարսիկ ժողովրդին։
 Այդ 
անվավերականի պարսկական ծագման օգտին են խոսում փոխառված բառերը, ինչպես օրինակ՝ «դուքան», «չոգան»։
 Առհասարակ, այս հիշատակարանը գրված է հետագա դարերի այն լեզվով, որը հատուկ է պարսկական և արաբական նման ժանրի գրականության հետ սերտ առնչություն ունեցող հայկական հեքիաթներին և առակներին։
ծննդյան մասին տեղեկացնելու Պարսկաստանի (Մելքոն), Հնդկաստանի (Գասպար) և Արաբիայի (Բաղդասար)  մոգ-թագավորներին  (որոնք  նաև  հարազատ  եղբայրներ  էին),  և  նրանց  Բեթղեհեմ  առաջնորդելու1։
 Նրանք Հուդայի երկիր են գալիս իրենց տասներկու զորավարներով և տասներկու հազար զորքով2։
 Մանկության ավետարանում հատուկ դերակատարություն ունի պարսից մոգ-թագավոր Մելքոնը, 
ում վիճակված էր բերելու Ադամին տրված Աստծո «Ուխտը»՝ «Զի յետ Ադամայ ելանելոյն ի դըրախտէն, 
և Կայենի սպանանելոյ զեղբայրն զՀաբէլ սուգ առ Ադամ ի վերայ մահուան որդւոյն իւրոյ քան զելանելն 
նորա ի դրախտէն. ետ Աստուած Ադամայ որդի զՍեթ որ թարգմանի որդի մխիթարութեան։
 Զի Ադամ 
առաջ  ցանկացաւ  աստուածանալ  և  Աստուած  խոնարհեցաւ  մարդանալ  վասն  առաւել  գթոյ  իւրոյ  խոնարհութեանն։
 Ետ Աստուած զուխտն և զերդումն ընդ նախահայրն միջնորդութեամբ գրեալ և կնքեալ 
մատամբն  իւրով,  եթէ  զվեցհազարամերորդի  առաքեմ  զմիածին  որդին  զբանն  Աստուած,  որ  եկեալ 
մարմնանա  ի  զաւակէ  քումմէ,  և  լինի  որդին  իմ  որդի  մարդոյ,  և  զքեզ  դարձեալ  վերստին  յառաջին 
փառս հաստատեցից։
 Այնժամ եղիցիս միաւորեալ իբրև զմի ի մենջ ճանաչել զբարին և զչար»։
 Բազմալեզու  տարբեր  վկայություններ  կան  այն  մասին,  որ  Սեթն  Ադամից  «կտակ»  է  ստացել,  սակայն  միայն 
հայկական ավանդության մեջ է խոսվում այն մասին, որ դա եղել է «գիր»՝ «գրեալ և կնքեալ մատամբն 
Աստուծոյ»։
 Մինչև Աբրահամին հասնելը, այս «Ուխտը» կամ «գիրն» անցել է հինկտակարանյան նահապետների ձեռքով, սակայն Աբրահամը զարմանալիորեն այն կտակել է ոչ թե իր որդիներից մեկին, այլ 
Մելքիսեդեկին (այս առումով բացառություն է կազմում Հոբելյանների գիրքը, որտեղ Աստծու օրհնանքն 
Աբրահամից փոխանցվում է Իսահակին, ապա՝ Հակոբին 16, 16-18; 17, 6; 19, 16-29; 22, 10-13)3. «Եւ 
Սէթ առեալ ի հօրէ իւրմէ եդ յորդիս իւր և որդիք որդոց ազգս իւրեանց և պատուեր տուեալ նոցայ պահել  զթուղթն  զգուշութեամբ  մինչև  ի  Նոյ։
  Եւ  Նոյ  ետ  ի  Սէմ  յորդի  իւր  և  որդիք  որդոց  յետ  իւրեանց  և 
առեալ  ետուն  յԱբրահամ  և  Աբրահամ  ետ  ի  քահանայապետն  Մելքիսեդեկ,  և  անտի  յազգն  մեր  ի 
Կիւրոս  թագօորն  պարսից  և  հարքն  մեր  առեալ  պատուով  եդին  ի  սեսնեկի  մինչև  եկեալ  թուղթ  այս 
եհաս առ մեզ և մեր զայն գիր տարեալ դիցուք առաջի նորընձայ արքայի որդոյ թագօորին Իսրայէլի»4։
«Մանկության» ավետարանում Մելքիսեդեկի անունը կապված է ոչ այնքան Քանանի, որքան Արևելքի 
հետ,  նրա  միջոցով  է  Աստծո  «Ուխտը»  հասել  Կյուրոսին,  ում  մոտ  պահվելուց  հետո  երկար  տարիներ 
անց  «ի  նախահարցն»  հասել  է  մոգերին։
  Այս  շղթան  ցույց  է  տալիս,  որ  մոգերը  հայկական  ավանդության մեջ հանդես են գալիս ոչ թե հեթանոսներ, այլ որպես Աբրահամի ժառանգակիցներ։
Մոգերի  կողմից  մանուկ  Հիսուսին  բերված  «Ուխտն»  իր  նախապատմությունն  ունի  հայկական 
«Պատմութիւն  ելանելոյն  Ադամայ  ի  դրախտէն»  հինկտակարանյան  պարականոնում։
  Ըստ  դրա՝  նախկինում  երբևէ  մթություն  չտեսած  Ադամը  համաձայնում  է  համաձայնագիր  (ձեռագիր)  կնքել  «ի  կերպ 
հրեշտակի»5  սատանայի  հետ  և  ծառայել  նրան  «բոլոր  ծննդովք»՝  «Մինչև  անծինն՝  ծնանի  և  մահն՝ 
մեռանի,  մեք  և  ամենայն  ծնունդք  մեր  ծառայ  եղիցին  քեզ»6։
  Սակայն  Ադամը  հասկանում  է,  որ  նորից 
խաբվել է սատանայի կողմից ու յոթ (որոշ ձեռագրերում՝ հինգ) օր շարունակ ողբում է՝ հայցելով Աստծո 
ներողամտությունը։
  Այս  անգամ,  սակայն,  Աստված  ներում  է  Ադամին.  «Եօթն  օրէն  յետոյ  կուղարկուի 
հրեշտակն  Աստուծոյ,  ձեռագիր  մի  կու  տայ  Ադամայ  և  կը  մխիթարէ  զնա  հետևեալ  խոսքերով.  «Մի 
երկնչիր  Ադամ,  թէ  խաբեաց  զքեզ  սատանայ.  վասն  այն  ասաց  քեզ,  թէ  մինչև  անծինն՝  ծնանի,  զի  անծինն  ես  եմ,  զոր  ոչ  ոք  ծնաւ.  անմահն  իմ  աստուածութիւնն,  որ  ոչ  ունի  զմահ.  Վասն  այնպէս  խաբէութեամբ էառ զձեռագիրն ի քէն, զի մնասցես դու գերի ի ձեռն սատանայի, զի դու պատկեր իմ ես…։
 Եւ ի 
մտանել վեցերորդ դարուն առաքեցից ի լուսոյ աստուածութեան իմոյ՝ զորդի իմ սիրելի, որ եկեալ մարմնանայ ի զաւակէ քումմէ, ի սուրբ և յանարատ կուսէն, զի նա եղիցի որդի՝ որդւոյ քո, և որդին իմ ջնջեսցէ զձեռագիր քո, և ազատեսցէ զքեզ  ի գերութենէ սատանայի, և տացէ քեզ զառաջին փառսն» 7։
 Մելքոն մոգը դիմում է նորածին Հիսուսին.  «Ահա նամակ գրոյն, զոր կնքեալ և փակեալ ետուր մեզ ի պահեստի, առ և ընթերցիր զգիրս հաւաստեաւ զոր գրեալ ես։
 Եւ գիր գրոյն՝ զոր գրեալ և կնքեալ կայր ի 
պահեստի, զոր մոգքն ոչ համարձակեցան բանալ զգիրն և տալ ումեք ընթեռնուլ քահանայիցն և  կամ 
ժողովրդեանն լսել. զի ոչ էին նոքա արժանի լինել որդի արքայութեան, զի ուրացօղք և խաչօղք լինելոց 
էին  փրկչին»։
  «Գիրն»  առաջին  անգամ  բացվում  ու  ընթերցվում  է  նրա  իսկ  հեղինակի՝  Մարդացյալ 
Արարչի կողմից, այդպիսով իրականություն դարձնելով այնտեղ պարունակվող «ուխտը»։
1 Միջնադարյան քրիստոնեական պատկերագրության մեջ մոգերը սովորաբար ուղեկցվում են հրեշտակների կողմից։
2 Տայեցի Ես., էջ 278։
3 Klijn A., Seth in Jewish, Christian and Gnostic Literature, Leiden, 1977, pp. 48-60։
4 ՄՄ թիվ 5599, թ. 76-78։
5  Հովսեփյան  Ս.,  Թանգարան  հին  ու  նոր  նախնեաց,  Ա.  Անկանոն  գիրք  Հին  Կտակարանաց  (թանգարան),  Վենետիկ,  1896,  էջ 
312։
 Հայկական ավանդության մեջ Ադամն ինքն է առաջարկում ծառայել սատանային. «Եթէ մի անգամ լոյս տեսանիցեմք, քեզ 
ծառայ լինիմք մեք և ամենայն ծնունդքն մեր»։
7 Սարգիսյան Բ., Ուսումնասիրութիւնք Հին Կտակարանի անվաւեր գրոց վրայ, Վենետիկ, 1898, էջ 39-40։
Հասնելով  քարայրի  մուտքի  մոտ՝  մոգ-թագավորները  խոնարհվում  են  նորածին  մանկան  առաջ, 
որից հետո հերթականությամբ մտնում են քարայր և մատուցում իրենց ընծաները։
 Հետագայում երեք 
մոգերը,  համեմատելով  իրենց  տեսածները,  գալիս  են  այն  եզրահանգման,  որ  ամեն  մեկին  Հիսուսը 
երևացել է տարբեր կերպարանքներով1։
 Նրանց վկայությունները հաստատում են քրիստոսաբանական 
կարևոր դրույթներ, ըստ որի՝ ա) նորածինն իրական Աստված է, որին խոնարհվում են երկնային ուժերը.  «Ասէ  Գասպար  թագաւորն.  Յորժամ  զկնդրուկն  տարայ  մատուցի  առաջի  նորա,  տեսի  զնա  մարմնով որդի Աստուծոյ բազմեալ յաթոռ փառաց, և զօրք անմարմինք սպասաւորէին նմա», բ) Նա Դավթի 
թագավորական  սերունդից  է,  որ  ծնվել  է  նրա  իսկ  քաղաքում  «Ասէ  Պաղտասար.  Եւ  ի  մտանելն  իմոյ` 
տեսի զնա նստեալ ի բարձրութեան գահոյից, տեսի զնա մարմնով որդի մարդոյ և զօրք բազմութեան 
առաջի նորա` որք անկեալ երկիր պագանէին նմա», գ) նա օժտված է մարդկային կատարյալ բնույթով, 
ում  խորթ  չէ  տառապանքը,  միևնույն  բնությամբ  նա  մահանում  և  հարություն  է  առնում  ինչը  լիովին 
բացառում  է  գրքի  երևութական  ծագումը.  «Ասէ  Մելքոն.  Ես  մարմնով  տեսի  զնա  ի  չարչարանս 
մեռեալ, դարձեալ յարուցեալ իսկ և կենդանի»2։
 Մոգերին երևացող Հիսուսի տարբեր կերպարանքները նախանշում են նրա չարչարանքներն ու մահը։
 Եվ այսպիսով, Եվային ու մոգերին հայտնված նորածինը  մարդեղացած  Աստված  է,  որ  զորություն  ունի  փոխելու  իր  կերպարանքը՝  բացահայտելով  իր 
իպոստասների  բազմազանությունը։
  Այս  դրույթը  լիովին  համապատասխան  է  Հայ  Եկեղեցու՝  Հիսուսի 
բնության  անբաժանելիության  մասին  դավանանքին,  ըստ  որի  Հիսուսի  մարմինն  Ադամի  մարմինն  է՝ 
մեղսագործությունից  առաջ։
  Սա  մատնանշում  է  այն  փաստը,  որ  մեզ  հասած  «Մանկության»  ավետարանը չի կարող նույնանալ նեստորականների3 կողմից բերած պարականոնին, որոնք փորձում էին Հայաստանում տարածել երկբնակության մասին ուսմունքը4։
«Մոգերի երկրպագության» հարուստ պատկերագրական թեման հիմնականում վերցված է «Մանկության» պարականոն ավետարաններից։
Մարի Մամյան 
«ՄՈԳԵՐԻ ԵՐԿՐՊԱԳՈՒԹՅՈՒՆԸ» ՀԱՅԿԱԿԱՆ «ՄԱՆԿՈՒԹԻԻՆ ՏԵԱՌՆ»  
ՊԱՐԱԿԱՆՈՆ ԱՎԵՏԱՐԱՆՈՒՄ 
Բանալի բառեր՝ «Մանկության ավետարան», պարականոն, մոգ-թագավոր, «Ուխտ», փրկագործություն, 
մարդեղություն Բանի, արարչություն, պարսիկ, հայտնություն, որդի մխիթարության, Ծնունդ 
։
