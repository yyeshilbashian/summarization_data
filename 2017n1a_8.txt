Շիրակի  ժամանակակից  տնտեսության  հիմքերը  դրվել  են  1990-ական 
թվականներին։
  Մարզը  մինչև  1988թ.  Սպիտակի  աղետալի  երկրաշարժը  մեր 
հանրապետության  խոշոր արդյունաբերական   տարածաշրջաններից  մեկն  էր։
Շիրակի  մարզի  արդյունաբերական  ձեռնարկությունների  թողարկած  ապրանքային արտադրության ծավալը 1985թ. կազմել է հանրապետությունում թողարկված ընդհանուր ծավալի 13,4%-ը[3], 1997թ.՝ միայն 3,2%-ը[2, էջ 2], 2003թ.՝ 2,7%-ը 
[1, էջ 103] և 2014թ.՝ 3,8%-ը[6]։
 1987թ.  մարզում զբաղվածություն ունեցող մարդկանց թիվը 139,3 հազար էր, իսկ Գյումրիում՝ 75,2 հազար, 2001թ.՝ համապատասխանաբար  79,4  և  29,8  հազար[4,  էջ  121],  2014թ.՝  103,5  ու  34,1  հազար  մարդ[7]։
Վերջին երեք տասնամյակում բնակչության զբաղվածության շեշտակի անկում 
գրանցվել  է  արդյունաբերական  ոլորտում։
  Մարզի՝  զբաղվածություն  ունեցող 
բնակչության թիվը պակասել է 35,8 հազարով, իսկ Գյումրիում՝ 40,3 հազարով։
Հաշվի առնելով  XXդ. վերջին  և  XXIդ. սկզբին Շիրակի մարզում տեղի ունեցած 
սոցիալ-տնտեսական  փոփոխությունները՝  ժամանակահատվածները  պայմանականորեն բաժանում ենք հետևյալ հաջորդական փուլերի. 
1985-1988թթ.-նախաաղետյան փուլ,
1989-1992թթ.-հետաղետյան փուլ,
1993-2000թթ. համատարած սեփականաշնորհման և բնակչության առաջին
զանգվածային արտագաղթի տարիներ,
2001-2008թթ. սոցիալ-տնտեսական վերելքի և կայունացման տարիներ,
2009թ. մինչ օրս սոցիալ-տնտեսական ճգնաժամի և բնակչության երկրորդ
զանգվածային արտագաղթի տարիներ։
Նախաաղետյան փուլում Շիրակը զարգացած ինդուստրիալ շրջան է եղել։
Միայն Գյումրի (նախկինում՝ Լենինական) քաղաքում գործել է 30-ից ավելի արդյունաբերական ձեռնարկություն, որտեղ զբաղվածների թիվը, ըստ պաշտոնական  վիճակագրության,  45  հազար  էր։
  Արդյունաբերական  ձեռնարկություններում աշխատողների կեսից ավելին բաժին է ընկել թեթև արդյունաբերությանը։
Գյումրու տեքստիլ կոմբինատում աշխատողների թիվը գերազանցել է 10 հազարը, մեքենաշինական ձեռնարկություններում՝ 12 հազարը, ոչ նյութական ոլորտում՝  30  հազարը։
  Արդյունաբերական  ձեռնարկությունները  գործում  էին  ոչ 
միայն  քաղաքային, այլև  մարզի  բազմաթիվ  գյուղական  բնակավայրերում։
 Արդյունաբերության  զարգացման  առաջատար  ճյուղերն  էին  թեթև  արդյունաբերությունը,  մեքենաշինությունը,  սննդի  և  շինանյութերի  արդյունաբերությունը, 
իսկ գյուղատնտեսության մեջ՝ հացահատիկային բույսերի, շաքարի ճակնդեղի և 
կարտոֆիլի  մշակությունը,  Աշոցքի  և  Ամասիայի  վարչական  շրջաններում՝ 
անասնապահությունը։
1988թ. Սպիտակի երկրաշարժը ծանր հարված հասցրեց տնտեսությանը։
Նյութական վնասները գնահատվել են 13-14 մլրդ ռուբլի, որի հիմնական մասը 
բաժին է ընկել Գյումրուն [5, էջ 123]։
 Աղետի հետևանքով ոչնչացվեց արդյունաբերական  ձեռնարկությունների  հիմնական  արտադրական  ֆոնդերի  70%-ը, 
կտրուկ նվազեցին արտադրական հզորությունները։
 Դրան գումարվեցին էներգետիկ  ճգնաժամը,  տրանսպորտային  շրջափակումը,  սեփականաշնորհման 
անարդյունավետ  իրականացման  գործընթացը։
  Որպես  հետևանք՝  արդյունաբերական ձեռնարկությունները հիմնականում դադարեցին գործելուց,  և տասնյակ հազարավոր քաղաքացիներ դարձան գործազուրկներ՝  բռնելով արտագաղթի ճանապարհը։
 Եթե մինչև երկրաշարժը մարզի արդյունաբերական ձեռնարկություններում աշխատել են 50 հազարից ավելի մարդ, ապա այժմ այն չի գերազանցում ըստ պաշտոնական տվյալների 7 հազարը (տե՛ս աղյուսակ 1)։
  Ռուսաստանի Դաշնության շինարարները 1993թ. հեռացան Աղետի գոտուց՝ իրենց հետ տանելով շինարարական տեխնիկայի զգալի մասը։
 Դրա հետևանքով, փաստորեն, իրականացվող աշխատանքների ամբողջ ծանրությունն 
ընկավ մեր հանրապետության շինարարական համալիրի ուսերին։
 Բացի այդ, 
վերականգնողական  աշխատանքներին  մեծ  վնաս  հասցրին  Ադրբեջանի  իրականացրած շրջափակումը՝ 1989թ. սեպտեմբերից սկսած, պատերազմը Լեռնային Ղարաբաղում, փախստականների առկայությունը և հանրապետությունում 
տիրող սոցիալ-տնտեսական ու էներգետիկ ճգնաժամը։
Շիրակի մարզի բնակչության զբաղվածության թվի շարժընթացը 
Աղյուսակ 1 
1988թ. և 2015թ. 
1988թ. 
2015թ. 
Շիրակի 
մարզ 
Զբաղվածների թիվը 
Արդյունաբերություն 
Գյուղատնտեսություն 
Շինարարություն 
Առևտուր և հասարակական սնունդ 
Տրանսպորտ և կապ 
Առողջապահություն և 
սոցիալական ոլորտ 
Կրթություն 
Պետական կառավարում 
Կոմունալ տնտեսություն 
Տնտեսական  գործունեությունը չնշած անձինք 
Տնտեսության  այլ  ոլորտներ 
ք. Գյումրի  Ընդամենը 
Շիրակի 
մարզ 
ք. Գյումրի  Ընդամենը 
Աղյուսակը կազմելիս օգտագործվել են ՀՀ ԱՎԾ վիճակագրական ծառայության նյութերը 
և Ա. Բոյաջյան, Շիրակի մարզի սոցիալ-տնտեսական զարգացման մի քանի հարցեր, ՀՀ ԳԱԱ, 
Շիրակի հայագիտական հետազոտությունների կենտրոնի «Գիտական աշխատություններ», հ.9, 
Եր., 2006թ., էջ 121։
Ընդհանուր առմամբ 1990-ականների կեսերն արդյունաբերական ձեռնարկությունների պարապուրդային տարիներ էին, և Շիրակի մարզում, մասնավորապես Գյումրու արդյունաբերական համալիրում գրանցվեց ինստիտուցիոնալ 
գործազրկություն։
 Ճիշտ  է,  Համաշխարհային բանկի միջոցների հաշվին փոքր 
ծավալով  շինարարություն  իրականացվեց,  սակայն  աշխատանքները  կատարվում  էին  թերի,  շենքերը  շահագործման  էին  հանձնվում  անավարտ,  որոնք  էլ 
իրենց հերթին ստեղծում էին նոր հիմնախնդիրներ։
 Անկասկած, մարզի և, մասնավորապես, Գյումրու առաջընթացն ու առկա հիմնախնդիրների լուծումը նախ 
և  առաջ  պայմանավորված  էին  արտադրատնտեսական  ոլորտի,  հատկապես 
արդյունաբերության  զարգացմամբ։
  Շիրակի  տարածքում  գործող  արդյունաբերական ձեռնարկությունների արտադրական հզորությունները ներկայումս օգտագործվում են 5-10%-ով, իսկ գրեթե երեք տասնյակ ձեռնարկություններն ընդհանրապես արտադրանք չեն թողարկում։
 1990թ. հետո ձեռնարկություններում 
չեն  ներդրվել  ո՛չ  նոր  սարքավորումներ,  ո՛չ  էլ  առաջատար  տեխնոլոգիաներ։
Ձեռնարկությունների մեքենասարքավորումների միջին տարիքը 45-ից բարձր է. 
եթե  դրանք  նույնիսկ  ֆիզիկապես  գործարկելի  են,  ապա  բարոյապես  վաղուց 
մաշված  են։
  Ֆինանսական  միջոցների  անբավարարությունը,  հումքային  պաշարների սակավությունը և հատկապես բնակչության ցածր գնողունակությունն 
խոչընդոտում են ձեռներեցության զարգացումը։
 Տնտեսության ներկա պայմաններում  արդյունաբերական  հզորությունների  վերականգնումը  նախևառաջ 
պետք է հիմնվի հանրապետության ներքին հնարավորությունների վրա։
 Այսօր, 
առանց  պետական  աջակցության,  հարկային  բարենպաստ  տարածքային 
քաղաքականության  և  ֆինանսավորման  արտաքին  աղբյուրների,  անհնար  են 
արդյունաբերության զարգացումը, շուկայի ընդլայնումը և մարզի բնակչության 
զբաղվածության հիմնախնդիրների լուծումը։
Այսպիսով, տարիներ անց էլ Աղետի գոտու հիմնախնդիրը  չի կարելի համարել  լուծված։
  Գյումրին  ունի լուրջ ուշադրության  կարիք  իշխանությունների 
կողմից, նաև նոր աշխատատեղերի ստեղծման լուրջ խնդիր։
 Իհարկե, այս գործում միայն օրենքներ ընդունելով, հարցը չի լուծվի, քանզի որքան էլ որ կատարյալ լինեն այդ  օրենքները, եթե չեն վերահսկվում, չեն կատարվում ըստ պատշաճի։
  Քանի դեռ օրենսդիր, գործադիր ու տեղական ինքնակառավարման մարմինների  միջև  չի  հաստատվել  հստակ  կանոնակարգված  աշխատանք,  Աղետի 
գոտու հիմնահարցը  այդպես  էլ  կմնա չլուծված, իսկ  օրենքները՝  թղթի  վրա։
Ինչպիսի՞ն  է զբաղվածության  և  գործազրկության  պատկերը  Գյումրիում։
Ըստ պաշտոնական վիճակագրության՝ 1996թ. գործազուրկների թիվը 29 հազարից պակասել և 2014թ. կազմել է  12 հազար կամ նվազել է 2,4 անգամ։
 Նշենք, որ 
գործազուրկների  թվի  նվազումը  պայմանավորված  չէ  նոր  աշխատատեղերի 
ստեղծումով, այլ աշխատուժի արտագաղթով։
  Գյումրու զբաղվածության տարածքային կենտրոնի տվյալներով՝ 2000թ. 
նոյեմբերին հաշվառման էր կանգնած աշխատանք փնտրող մոտ 29 հազար անձ. 
նրանցից 21388-ը կամ 69,2%-ը կանայք էին։
 Գյումրիում 1992-2014թթ. զբաղվածությունն ու գործազրկությունն ունեցել  են հետևյալ պատկերը. զբաղվածների 
թվի շեշտակի նվազում գրանցվել է միայն արտադրական ոլորտում, իսկ սպասարկման ոլորտում զբաղվածների թիվը, համեմատած նախաաղետյան շրջանի 
հետ,  գրեթե  չի  փոխվել,  դեռ  ավելին՝  կան  ոլորտներ,  որտեղ  աճ  է  գրանցվել, 
մասնավորապես  կրթության,  առողջապահության  ու  կառավարման  ոլորտներում,  ինչն  էլ  իր  ազդեցությունն  է  ունեցել  Շիրակի  մարզի  տնտեսության  հիմնական ճյուղերի կառուցվածքի փոփոխության վրա (տե՛ս աղյուսակ 2)։
Աղյուսակ 2 
Շիրակի մարզի 1987թ.,  2008թ. և 2015թ.  տնտեսության հիմնական 
ճյուղերի տեսակարար կշիռները հանրապետության համապատասխան 
ճյուղերի ընդհանուր ծավալում (%-ով) 
Տնտեսության ճյուղեր 
1987թ. 
2008թ. 
2015թ 
արդյունաբերություն 
գյուղատնտեսություն 
շինարարություն 
մանրածախ առևտուր 
ծառայություններ 
  Աղյուսակը կազմելիս օգտագործվել են ՀՀ ԱՎԾ վիճակագրական ծառայության նյութերը։
Ի վերջո վերջին երեք տասնամյակում Շիրակն արդյունաբերական շրջանից վերածվեց  էքստենսիվ գյուղատնտեսականի։
 Եթե  1987թ. տնտեսության համախառն արդյունքի 70%-ից ավելին բաժին է ընկել արդյունաբերությանը, իսկ 
20%-ը՝ գյուղատնտեսությանը, ապա  2014թ. նույն ցուցանիշը համապատասխանաբար կազմել է 25% և 57%։
 Անկասկած, մարզի սոցիալ-տնտեսական հետագա 
առաջընթացը  և  հիմնախնդիրների  լուծումը  նախևառաջ  պայմանավորված  են 
արտադրատնտեսական  ոլորտի  և մասնավորապես  արդյունաբերության  զարգացմամբ։
Գ Ր Ա Կ Ա Ն Ո Ւ Թ Յ Ո Ւ Ն
1. Մանասյան  Մ.,  Գրիգորյան  Ա.,  Պոտոսյան  Ա.  Շիրակի  մարզ  (բնությունը,
բնակչությունը, տնտեսությունը)։
 Երևան։
 «Նահապետ»։
 2002։
 132 էջ։
Տեղեկագիր Շիրակի մարզի սոցիալ-տնտեսական դրությունը 1995-1997թթ.։
Երևան։
 «Զանգակ»։
 էջ 75։
ՀՀ ԱՎԾ Շիրակի մարզային վարչության տվյալներ։
 Գիրք 8, թ. 35։
 Գյումրի։
125 էջ։
4. Բոյաջյան Ա. Շիրակի մարզի սոցիալ - տնտեսական զարգացման մի քանի
հարցեր//  ՀՀ  ԳԱԱ,  Շիրակի  հայագիտական  հետազոտությունների
կենտրոնի «Գիտական աշխատություններ»։
 2006։
 N9։
 Էջ 195։
5. Ավետիսյան  Խ.  Սպիտակի  երկրաշարժի  գոտու բնակչության միգրացիայի
վերլուծությունը// Լրաբեր հասարակական գիտությունների։
 2000։
 1(601)։
 էջ
253։
http։
//www.armstat.am/file/article/marz_2015_10.pdf
http։
