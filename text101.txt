Քսաներորդ դարի առաջին կեսերից փիլիսոփայական վերլուծությունների առանձնահատուկ առարկա է դառնում փոխաբերությունը։
283ԼԵԶՎԱԲԱՆՈՒԹՅՈՒՆ
Փոխաբերությունների ուսումնասիրությունը` որպես լեզվական երեւույթի, հին ավանդույթ է, որի ակունքները հասնում են ընդհուպ անտիկ
դարաշրջանը` միեւնույն ժամանակ չկորցնելով արդիականությունը
մեր օրերում։
 Փոխաբերությունը ներկայումս ընկալվում է որպես ժամանակակից իմացական գործընթացների կարեւոր բաղկացուցիչ, որն
ունի իր պատմական հիմքերը։
 Փոխաբերություն երեւույթը քննության
է առնվել այնպիսի մտածողների կողմից, ինչպիսիք են` Արիստոտելը,
Ռուսսոն, Հեգելը, Կասսիրերը, Կվինտիլիանը, Դեմետրիոսը, Ցիցերոնը, Մակկորմակը, Ջ.Սերլը, Մ.Բլեքը, Գ.Ն.Սկլյարեւսկայան, Ջ.Լակոֆֆը եւ այլոք։
Հույն փիլիսոփա եւ գիտնական Արիստոտելն առաջինն էր, ով իր
աշխատություններում անդրադարձավ փոխաբերություն հասկացությանը։
 Նա նշել է. «Փոխաբերությունը սեռից տեսակ, տեսակից սեռ,
տեսակից տեսակ կամ համաբանությամբ փոխանցված անվանում է»։
Փոխաբերությունն, ըստ նրա, թույլ է տալիս «խոսելով իրականի մասին` նրա հետ կապել անհնարը» [6, с. 24]։
Փոխաբերության վերաբերյալ տարբեր սահմանումներ գոյություն
ունեն։
Ս.Օժեգովի եւ Ն.Շվեդովայի բացատրական բառարանում հանդիպում ենք այդ բառի բացատրությանը. «տրոպի (ոճական հնար) տեսակ, թաքնված պատկերավոր համեմատություն, մի առարկայի ընկալում մեկ այլ երեւույթի միջոցով, ինչպես նաեւ պատկերավոր համեմատություն արվեստի տարբեր տեսակներում։
 Լեզվաբանության մեջ`
բառի փոխանցումային կիրառում» [7, с. 22]։
Փոխաբերությունը, որպես գիտակարգ, դեռեւս շարունակում է լինել շատ լեզվաբանների ուսումնասիրության առարկա։
 Դա առաջին
հերթին պայմանավորված է նրանով, որ փոխաբերությունները յուրաքանչյուր ազգի էթնոհոգեբանության գլխավոր նշույթներն են։
 Մասնագիտական գրականության մեջ առայժմ միասնական կարծիք գոյություն չունի փոխաբերության էական տարբերակիչ հատկանիշների,
փոխաբերության ընդգրկման սահմանների վերաբերյալ։
 Դեռեւս վերջնական լուծում տրված չէ այն հարցին, թե ինչ է փոխաբերությունը։
Անհրաժեշտ է նշել, որ փոխաբերությունների սահմանների որոշման
անկայունությունը, փոխաբերական միավորների ոչ հստակությունը
պայմանավորված են փոխաբերությունների սահմանման բազմազա284ԼԵԶՎԱԲԱՆՈՒԹՅՈՒՆ
նությամբ եւ փոխաբերական միավորների տարբերակման կայուն չափանիշների բացակայության հանգամանքով։
 Վերջին տարիներին
նշանակալիորեն աճել է փոխաբերության համեմատական ուսումնասիրությունների հանդեպ հետաքրքրությունը, որը հաստատվում է մի
շարք ուսումնասիրությունների առկայությամբ։
 Դրանք թույլ են տալիս
ավելի ճշգրիտ սահմանել այդ միավորների ուսումնասիրության առարկան, ճյուղերը եւ մեթոդները։
Փոխաբերության թարգմանության վերաբերյալ առաջ են քաշվել
մի շարք տեսություններ եւ մոտեցումներ, որոնցից յուրաքանչյուրը
խնդիրը դիտել է տարբեր տեսանկյունից։
Ըստ Դագուի «փոխաբերությունը թարգմանչի կարողությունները
մանրակրկիտ ստուգող թեստ է» [1, p. 77]։
 Ֆուերտես Օլիվերան համաձայնվում է այս մտքի հետ. «փոխաբերության թարգմանությունը
խնդրահարույց է, անկախ փոխաբերության նկատմամբ ընտրված մոտեցումից» [3, p. 5]։
Փոխաբերությունների թարգմանությունը բավական բարդ գործ է,
քանի որ դա պահանջում է այս կամ այն մշակույթի, լեզվի, համատեքստի ըմբռնման նուրբ իմացություն։
 Թարգմանության գլխավոր
պահանջը բնօրինակի եւ թարգմանվող տեքստերի համարժեքությունն
է, որը հնարավոր է իմաստային կամ պրագմատիկ (գործաբանական)
փոխակերպման պահպանման դեպքում։
 Թարգմանական տեսանկյունից փոխաբերական միավորները բաժանվում են երկու խմբի՝ 1)համարժեքներ ունեցող փոխաբերական միավորներ, 2) առանց համարժեքների փոխաբերական միավորներ։
 Փոխաբերական միավորները
երբեմն հարկ է լինում թարգմանել՝ լիովին փոխելով նրանց պատկերավոր հիմքը։
 Հաճախ դա արվում է նրանց արտահայտչական նրբերանգները եւ գործառական-ոճական առանձնահատկությունները
պահպանելու նպատակով։
 Փոխաբերություների թարգմանության
բարդությունը նաեւ նրանում է, որ նրանցից շատերը, ունենալով հուզական բնույթ, պատկանում են որոշակի խոսքային ոճի եւ հաճախ
կրում են վառ արտահայտված ազգային բնույթ։
 Ազգամշակութային
բաղադրիչ պարունակող փոխաբերությունների մեջ առաջին հերթին
կարելի է առանձնացնել այն փոխաբերական միավորները, որոնք ներառում են ձեւական եւ բովանդակային ազգամշակութային բաղադրիչ։
Այսինքն` նույն հասկացությունը տարբեր լեզուներում դրսեւորվում է
285ԼԵԶՎԱԲԱՆՈՒԹՅՈՒՆ
տարբեր պատկերների միջոցով։
 Ձեւական ազգային նշույթավորվածություն ունեցող փոխաբերությունների թարգմանության դեպքում
կարելի է հասնել թարգմանության եւ բնագրի գործառական-հաղորդակցական համարժեքությանը տարբեր միջոցներով, իսկ բովանդակային ազգային նշույթավորվածություն ունեցող փոխաբերությունների
թարգմանության հնարավորությունները շատ սահմանափակ են։
Դրանք թարգմանելիս շատ դեպքերում հարկ է ընթերցողին հաղորդել
փոխաբերության հետ կապված արտալեզվական տեղեկատվությունը։
Հարկ է նշել, որ փոխաբերությունների թարգմանության ընթացքում հաճախ ի հայտ եկող դժվարությունները կախված են լինում՝
•բնօրինակ տեքստում փոխաբերությունների ճանաչման եւ նույնականացման աստիճանից, •փոխաբերությունների` որպես տարաձեւավորված լեզվական միավորի ընկալումից, •փոխաբերությունների ազգամշակութային նրբերանգներից, որին հաճախ ծանոթ չէ հենց թարգմանիչը, •փոխաբերությունների պատկերավոր հիմքի փոխանցման
խնդրից, այն դեպքում, եթե թարգմանության լեզվում բացակայում է
համապատասխան համարժեքը։
Գեղարվեստական գրականության փոխաբերությունները տարբեր են իրենց շարահյուսական կառուցվածքով, իմաստային եւ գործաբանական առանձնահատկություններով։
 Այս գործոնները որոշիչ դեր
են կատարում այս կամ այն փոխաբերական միավորի թարգմանության գնահատման չափանիշների համար։
 Լեզվաոճական հնարների
թարգմանության տեսությունը, որը գործում է, այսպես կոչված, «փոխաբերության պահպանման օրենքով»` հիմնված է ոճագիտության
այն դիրքորոշման վրա, որ բառերը, որոնք օգտագործվում են տրոպներում, պետք է համապատասխանեն իրար, ինչպես նաեւ համապատասխան լինեն իրենց ուղիղ իմաստներով [5, с. 144]։
Գեղարվեստական տեքստերի բազմազանությունը, հեղինակային
լեզվի անկրկնելիությունը, անսպառ հնարավորություններ են ստեղծում պատկերավոր միջոցների եւ թարգմանության լեզվում դրանց արտահայտման միջոցների ուսումնասիրության համար։
 Լինելով բազմակողմանի եւ բազմաշերտ երեւույթ, ինչպես արդեն նշվել է, փոխաբերությունը կարող է զգալի դժվարություններ առաջացնել թարգմանության համար, քանի որ լեզվի այս պատկերավորման միջոցը ներառում է գնահատողական, անվանողական եւ գեղագիտական բաղադ286ԼԵԶՎԱԲԱՆՈՒԹՅՈՒՆ
րիչներ, որոնց արդյունքում փոխաբերությունների թարգմանությունը
ենթադրում է երկու զուգորդային պլանների պահպանում. պլան`
հիմնված բառացի նշանակության վրա եւ պլան` հիմնված ուղիղ, փոխաբերական եւ համատեքստային փոխներգործության վրա։
 Հաշվի
առնելով գեղարվեստական գրականության թարգմանության տարածվածությունը` նշված խնդիրը խիստ արդիական է։
Սույն հետազոտության նպատակն է ուսումնասիրել անգլերեն գեղարվեստական երկում փոխաբերությունների հայերեն թարգմանության ուղիները` հիմնվելով Օսկար Ուայլդի «Դորիան Գրեյի դիմանկարը» վեպի եւ դրա հայերեն թարգմանության նյութի վրա (թարգմանությունը՝ Ռ.Առաքելյանի)։
Հետազոտության առարկան են վերը նշված ստեղծագործությունից դուրս գրված փոխաբերությունների օրինակները եւ դրանց հայերեն թարգմանված տարբերակների զուգադրական վերլուծությունը։
Բացահայտվում են փոխաբերությունների թարգմանության ամենաշատ հանդիպող մեթոդները, ամենատարածված սխալներն ու բացթողումները, եւ սխալների վերացման հնարավոր ուղիները։
Առաջադրված հիմնանպատակը ներառում է հետեւյալ խնդիրների
լուծումը՝
 Օսկար Ուայլդի «Դորիան Գրեյի դիմանկարը» վեպում փոխաբերություններ ներառող նախադասությունների վերլուծություն,
 փոխաբերությունների հայերեն թարգմանության ժամանակ
թարգմանչի առջեւ ծառացած հիմնական առաջադրանքների եւ
խնդիրների հայտնաբերում եւ ձեւակերպում,
 օգտագործված թարգմանական հնարների նպատակահարմարության վերլուծություն։
Հետազոտության ընթացքում կիրառվել են համընդհանուր քաղվածքի, լեզվաոճական վերլուծության, համեմատական-զուգադրական, ինչպես նաեւ վիճակագրական մեթոդները։
Ուայլդի լեզուն աչքի է ընկնում մեծ պատկերավորությամբ, ինչն
իր վառ արտահայտությունն է գտել նրա «Դորիան Գրեյի դիմանկարը» ստեղծագործության մեջ։
 Ձգտելով իր լեզվին տալ առավել մեծ
արտահայտչականություն եւ ինքնատիպություն, Ուայլդն օգտագործել
է ոճական մի շարք հնարներ։
 Ակնհայտ է, որ պատկերավորության
ստեղծման մեջ կարեւոր դեր ունի փոխաբերությունը։
 Ոճական հնար287ԼԵԶՎԱԲԱՆՈՒԹՅՈՒՆ
ների եւ, մասնավորապես, փոխաբերության կիրառման օրինակներ
կարելի է հանդիպել մեծամասամբ նկարագրական տեսարաններում
(բնության, տան, մարդկանց եւ այլն), ինչը զարմանալի չէ, քանի որ
բնության առարկաների եւ երեւույթների, դրանց գույների ու ձեւերի
բազմազանությունը խթանում է մարդու պատկերավոր մտածողությունը։
Բնագրի նախադասությունների եւ դրանց հայերեն թարգմանությունների զուգադրումը ցույց է տալիս, որ թարգմանչին հիմնականում
հաջողվել է պահպանել եւ հաղորդել պատկերավորությունը մի շարք
թարգմանական հնարների համադրմամբ։
 Տվյալ ստեղծագործության մեջ հիմնականում հանդիպում են
ընդլայնված փոխաբերություններ, ինչն ավելի մեծ դժվարությունների առաջ է կանգնեցնում թարգմանչին։
 Ինչ վերաբերում է օգտագործված հնարներին, ապա հանդիպում ենք համարժեքների, քերականական եւ բառային փոխակերպման, փոխհատուցման, կոնկրետացման կամ ընդհանրացման, նկարագրական եւ բացատրական հնարին եւ այլն։
 Անհրաժեշտ է նշել, որ թարգմանիչը մեծ մասամբ կատարել է
իմաստային թարգմանություն` բառային փոխակերպմամբ
փորձելով պահպանել գեղարվեստական տեքստի գեղագիտական արժեքը` պատկերավորությունը, որը պետք է ընկալելի լինի հայ ընթերցողի համար։
 Օրինակ`
Հանկարծ հույսի մի շող բոցկլտաց ուղեղում։
 (8, էջ 229)
Բառային փոխակերպումով թարգմանություն է վերոնշյալ փոխաբերությունը, որտեղ “wild hope” («վայրի հույս») մակդիրը փոխարինվել է «հույսի շող» մակդիրով, ինչն ավելի ընկալելի է հայ լեզվամտածողության համար։
 Նշենք, որ նման փոխակերպումից հետո ավելի
ճիշտ կլիներ «ուղեղ» բառը փոխարինել «սիրտ» բառով, քանի որ հայերենում ավելի ընդունված է ասել «հույսի շող առկայծեց («արթնացավ») սրտում»։
 Նշենք, որ մեծամասամբ հաջողված թարգմանությունը հնարավոր է դարձել թարգմանական հնարներից մի քանիսի համադրման
արդյունքում, այսինքն` բառային փոխակերպումը հաճախ համադրվում է այլ հնարների հետ։
288ԼԵԶՎԱԲԱՆՈՒԹՅՈՒՆ
Կոնկրետացման հնարի եւ համատեքստային թարգմանության
միջոցով կատարված հաջողված թարգմանություն կարելի է համարել
հետեւյալ օրինակը`
Դռնից ներս թափանցող արեւի շեղ ճառագայթների մեջ խայտում
էին ոսկեգույն փոշեհատիկներ։
 (8, էջ 34-35)
Ինչպես տեսնում ենք, թարգմանության մեջ կատարվել է քերականական փոփոխություն։
 “The dust was golden” (փոշին ոսկեգույն էր)
արտահայտությունը թարգմանվել է «ոսկեգույն փոշեհատիկներ», որտեղ առկա է կոնկրետացում` փոշի-փոշեհատիկ։
 “To dance” (պարել,
պտտվել, ցատկել, սահել) բայը թարգմանվել է «խայտալ», որն ունի ուրախությունից ցատկոտել իմաստը։
 Հաշվի առնելով, որ խոսքը ոսկեգույն փոշեհատիկների մասին է, ապա տվյալ համատեքստում, բացի
վերը նշված իմաստից, իրականացվել է նաեւ «խայտալ» բայի փոխաբերական իմաստներից մեկն էլ` «ցոլալ, առկայծել, փայլփլել»։
Ուսումնասիրվող հաջորդ օրինակում եւս թարգմանիչը համատեղել է մի շարք հնարներ.
Իրիկնային մթնշաղը պարուրեց սենյակը։
 Պարտեզից ներս էին
սողոսկում արծաթե ոտքերով անշշուկ ստվերները։
 Բոլոր երանգները
դանդաղ գունաթափվում էին։
 (8, էջ 130)
Բառացի թարգմանությունից խուսափելու համար “The evening
darkened in the room” փոխաբերությունը թարգմանվել է համատեքստային համարժեքով` «Իրիկնային մթնշաղը պարուրեց սենյակը», ինչը հաջողված տարբերակ է։
 Քերականական փոփոխությամբ է թարգմանված
նաեւ երկրորդ նախադասությունը։
 “Noiselessly the shadows crept in” փոխաբերությունը թարգմանվել է «ներս էին սողոսկում անշշուկ ստվերները», որտեղ “noiselessly” (անաղմուկ կերպով) մակբայը թարգմանվել է ածականով`«անշշուկ»` ստեղծելով մակդիր։
 Այստեղ տեսնում ենք նաեւ բառացի թարգմանության օրինակ` «արծաթե ոտքերը», որը, մեր կարծիքով, կարելի է բաց թողնել։
 Անդրադառնալով վերը բերված հատվածի
երրորդ նախադասությանը, ապա այն կատարված է բառացի, եւ ի289ԼԵԶՎԱԲԱՆՈՒԹՅՈՒՆ
մաստն այդքան էլ ընկալելի չէ։
 Հնարավոր է առաջարկել հետեւյալ տարբերակը` «Բոլոր առարկաները դանդաղ գունաթափվում էին» կամ «Բոլոր առարկաների գույները դանդաղ խամրում էին/խունանում էին»։
 Որոշ դեպքերում թարգմանիչը կատարել է ոճական հնարի
փոփոխություն` Օրինակ՝
Մութը ցրվել էր, մեղմ առկայծող կրակներով ընդելուզված երկինքը նման էր հրաշագեղ մարգարտահատիկի։
 (8, էջ 112)
Թեեւ թարգմանությունը կատարվել է ոճական հնարի փոփոխությամբ, այնուամենայնիվ, կարել է ասել, որ հաջողված է “the sky
hollowed itself into a perfect pearl” փոխաբերության թարգմանությունը
համեմատության միջոցով` «երկինքը նման էր հրաշագեղ մարգարտահատիկի»։
 Երբեմն անգլերենի հեղինակային փոխաբերությունը թարգմանելիս թարգմանիչը հայերեն տարբերակում ստացել է հնացած փոխաբերություն, ինչը նվազեցրել է բնագրի պատկերավորությունը եւ չի
փոխանցել հեղինակի պատկերավոր մտածողության եւ աշխարհընկալման յուահատկությունները։
 Պետք է նշել, որ կիրառվել են նաեւ գոյաբանական փոխաբերություններ, օրինակ`
Արյունը խփեց երեսին, այտերը շառագունեցին։
 (8, էջ 79)
Նշենք, որ անգլերենում գործ ունենք հեղինակային փոխաբերության հետ, մինչդեռ հայերեն` «Արյունը խփեց երեսին» տարբերակը
հնացած փոխաբերություն է, ինչը նվազեցնում է բնագրի պատկերավորությունը եւ չի փոխանցում հեղինակի պատկերավոր մտածողության եւ աշխարհընկալման յուրահատկությունները։
 Նախադասության
“A rose shadowed her cheeks” հատվածի թարգմանությունը` «այտերը
շառագունեցին», ապափոխաբերականացման օրինակ է։
 Մի քանի օրինակում թարգմանիչը բաց է թողել նախադասության որեւէ հատվածի փոխաբերությունը, ինչի հիմքն է ռուսերեն
թարգմանությունը, որը, սակայն, արդարացված չէ եւ հանգեցրել է
բնագրի պատկերավորության կորստի։
 Օրինակ`
290ԼԵԶՎԱԲԱՆՈՒԹՅՈՒՆ
Սենյակը ողողվեց վաղորդյան պայծառ ճառագայթներով, տարօրինակ ստվերները ետ փախան խավար անկյուններ։
 (8, էջ 114)
Ինչպես տեսնում ենք, նախադասության առաջին մասում թարգմանիչը փոխել է քերականական ենթական եւ օգտագործել կոնկրետացման ու նկարագրական հնարները` (dawn-լուսաբաց, արշալույս ->
վաղորդյան պայծառ ճառագայթներ)` ապահովելով համարժեք թարգմանություն։
 Պայմանավորված առաջին հատվածում ենթակայի փոփոխությամբ` փոխվել է նաեւ երկրորդ մասի ենթական։
 Հետաքրքրական է, որ թարգմանիչը բաց է թողել նախադասության վերջին հատվածի փոխաբերությունը (“where they lay shuddering”), ինչի հիմքն է
ռուսերեն թարգմանությունը` “Яркий утренний свет залил комнату и
разогнал причудливые тени, прятавшиеся по сумрачным углам.”, որը, սակայն, արդարացված չէ եւ հանգեցրել է բնագրի պատկերավորության կորստի։
 Կարելի էր թարգմանել` «ստվերները ետ փախան եւ
վախից դողալով կուչ եկան խավար անյկուններում»։
 Հետաքրքրական են նաեւ այն օրինակները, որտեղ անգլերենի
բնագիրը զիջում է հայերենին իր պատկերավորությամբ։
Այս օրինակում, ի տարբերություն անգլերենի` հայերեն նախադասությունն ունի փոխաբերական իմաստ։
Նրանց վիճակված չէ զգալ հաղթության բերկրանքը, բայց դրա
փոխարեն զերծ են նաեւ պարտության դառնությունից։
 (8, էջ 10)
Հայերենում առկա է «հաղթության բերկրանք» արտահայտությունը, մինչդեռ անգլերենում` միայն “victory” գոյականը։
 Թարգմանիչը
կիրառել է պատկեր ստեղծող բառային միավորների ավելացման եղանակը, որը կատարվել է «բերկրանք» բառի միջոցով, ինչն էլ հանգեցրել է պատկերի ուժգնացման։
“Knowledge of defeat” («պարտության գիտակցում») արտահայտությունը թարգմանվել է «պարտության դառնություն» արտահայտությամբ։
 Այս օրինակը կարելի է վերլուծել երեք տեսանկյունից։
 1.Վատ,
բացասական երեւույթի գիտակցումն անհատի մոտ դառնություն, ցավ
է առաջացնում։
 Այդ պատճառով թարգմանիչը “knowledge” բառը
թարգմանել է «դառնություն»։
 2.Նախադասության սկզբում ավելացվել
է «բերկրանք» գոյականը, ուստի այս դեպքում “knowledge” բառը
291ԼԵԶՎԱԲԱՆՈՒԹՅՈՒՆ
«դառնություն» բառով փոխարինելն արդարացված է, հակադրություն
է ստեղծվել «բերկրանք» եւ «դառնություն» բառերի միջեւ։
 3.Բացի այդ,
հայերենում ունենք «պարտության դառնություն» արտահայտությունը,
հետեւաբար թարգմանիչը կիրառել է համատեքստային` բառային փոխակերպմամբ թարգմանություն։
Այսպիսով, պետք է նշել, որ հատկանշական է այն փաստը, որ
թեեւ բնագրի բովանդակությունը, պատկերավորությունը եւ արտահայտչականությունը պահպանելու տեսակետից առավել շատ կորուստներ են լինում միջնորդավորված թարգմանության դեպքում, այս
պարագայում ականատես ենք լինում ճիշտ հակառակին. Ռ.Առաքելյանի կողմից կատարված միջնորդավորված թարգմանությունն հաջողված է փոխաբերական պատկերի եւ արտահայտչականության
պահպանման տեսանկյունից։
Ընդհանուր առմամբ, հաշվի առնելով փոխաբերական պատկերի
պահպանման խնդիրը, կարելի է առանձնացնել փոխաբերության
թարգմանության երեք խումբ։
 «Դորիան Գրեյի դիմանկարը» վեպում
առաջին խումբը կազմված է այն փոխաբերություններից, որոնք
թարգմանվել են` պահպանելով պատկերը (77,5%)։
 Երկրորդ խմբում
են այն փոխաբերությունները, որոնք թարգմանվել են պատկերի փոխարինման միջոցով (20%)։
 Երրորդ խմբում այն փոխաբերություններն
են, որոնց թարգմանության ժամանակ թարգմանիչը հրաժարվել է
պահպանել բնագրի արտահայտչամիջոցը` դիմելով ապափոխաբերականացման կամ փոխհատուցման(2,5%)։
Ուսումնասիրված օրինակների վերլուծությունը ցույց տվեց նաեւ,
որ ըստ Նյումարկի համոզմունքի, մեռած փոխաբերություններն ամենից շատն են թարգմանվում, իսկ հեղինակային փոխաբերությունների
թարգմանության աստիճանը կախված է այդ գործընթացում ընդգըրկված լեզվական համակարգերի մոտիկությունից [2, p. 48-49]։
Բնագիր տեքստերի եւ դրանց հայերեն տարբերակների զուգադրումն ակնհայտորեն ցույց է տալիս, որ թարգմանության ընթացքում
չկա որոշակի համապարփակ մոդել, որը կլուծեր թարգմանիչների առջեւ
ծառացած բոլոր խնդիրները։
 Ակնհայտ է, որ յուրաքանչյուր կոնկրետ
դեպքում թարգմանչի առջեւ դրված է ոչ թե մի քանի պատրաստ տարբերակներից մեկն ընտրելու առաջադրանք, այլ բնագրի բովանդակությունը, պատկերավորությունը եւ արտահայտչականությունը պահպանելու
292ԼԵԶՎԱԲԱՆՈՒԹՅՈՒՆ
տեսակետից լեզվական իրավիճակից նվազագույն կորուստներով ելք
գտնելու ստեղծագործական փնտրտուքների անհրաժեշտություն։
