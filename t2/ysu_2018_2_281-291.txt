ՉՃԱՆԱՉՎԱԾ ՊԵՏՈՒԹՅՈՒՆՆԵՐԻ ՏՆՏԵՍԱԿԱՆ ԶԱՐԳԱՑՄԱՆՀԱՄԵՄԱՏԱԿԱՆ ՎԵՐԼՈՒԾՈՒԹՅՈՒՆ (ԼՂՀ, ԱԲԽԱԶԻԱՅԻ, ՄԵՐՁԴՆԵՍՏՐԻՕՐԻՆԱԿՈՎ)Ներկայիս միջազգային տնտեսական հարաբերությունների բնագավառում ամենահետաքրքիր  ու  քննարկվող  երևույթներից  մեկն,  այսպես  կոչված,  չճանաչվածպետություններն են` դե ֆակտո անկախ պետությունները, որոնք չնայած խոչընդոտներին ու սահմանափակումներին, համառորեն քայլում են ժամանակին համընթաց ևզարգացման  տեմպերով  չեն  զիջում  ճանաչված  և  նույնիսկ  զարգացող  երկրներին։
Անշուշտ, չճանաչված երկրում տնտեսական կյանքն իր բացասական կողմերն ունի, ևթվում է, թե մեկուսացման պայմաններում առաջընթացը գրեթե անհնար է, սակայնուսումնասիրելով չճանաչված պետությունների տնտեսությունը, դրա առանձնահատկություններն ու զարգացման հնարավորությունները, գալիս ենք այն եզրահանգման,որ  սահմաններն  ու  շրջափակումը  տեղ  չունեն  այդ  երկրների  տնտեսական  զարգացման գործում։
 Խոսքը հատկապես ԼՂՀ, Աբխազիայի և Մերձդնեստրի մասին է`գրեթե միևնույն ճակատագրին արժանացած,  պատերազմից տնտեսապես մոխրացած պետություններ, որոնք ջանք չեն խնայել փլուզված տնտեսությունը վերականգնելու հարցում։
 Սույն հոդվածում իրկանացվել է նշված երկրների տնտեսական ցուցանիշների համեմատական վերլուծություն 2005-2016 թթ. կտրվածքով։
Ինչպես գիտենք, ցանկացած երկրի տնտեսության հիմնական բնութագրիչ ցուցանիշը  1  շնչին  ընկնող  ՀՆԱ-ն  է։
  Այս  ցուցանիշով  ԼՂՀ-ն  գերազանցել  է  մյուս  2երկրներին  2012  թ.-ից  ի  վեր,  իսկ  մինչ  այդ  առաջատար  դիրքեր  է  զբաղեցրել  Աբխազիան։
 2016 թ.-ին ԼՂՀ-ում 1 շնչին ընկնող ՀՆԱ-ն կազմել է 3282.7 ԱՄՆ դոլար,Աբխազիայում` 3185.6, իսկ Մերձդնեստրում` 2854.3 դոլար։
 ԼՂՀ ՀՆԱկառուցվածքում  իր  բարձր  մասնաբաժնով  առանձնանում  է  ծառայությունների  ևառևտրի ոլորտը` 2016 թ.-ին 58.9 %, որի կառուցվածքում մեծ տեսակարար կշիռ ենզբաղեցնում ֆինանսական և ապահովագրական գործունեության, տեղեկատվությանև կապի, առողջապահության և բնակչության սոցիալական սպասարկման ծառայությունները [1]։
 ՀՆԱ-ի մեջ 2-րդ տեղն է զբաղեցնում արդյունաբերությունը` 16.9 %, որիկառուցվածքում զգալի մասնաբաժինը կազմում են էլեկտրաէներգետիկան, մշակողարդյունաբերությունը և հանքագործությունն ու բացահանքերի շահագործումը։
 3-րդտեղը զբաղեցնում է գյուղատնտեսությունը` 13.2 %, որի կառուցվածքում գերակշռողբաժինը պատկանում է հացահատիկների, այնուհետև՝ մսի և կաթի արտադրությանը։
4-րդ տեղը զբաղեցնում է շինարարությունը` 11.5 %, հիմնականում շինմոնտաժահինաշխատանքներով փոխադրումների, պահեստային տնտեսության և անշարժ գույքիհետ կապված գործունեության ուղղություններով։
Աբխազիայում ՀՆԱ-ն հաշվարկել են միայն 2009 թ.-ից սկսած։
 2009-2012 թթ.ին Աբխազիայի ՀՆԱ-ում գերակշիռ մասը ապահովում էր շինարարությունը, իսկ 2013թ.-ից ի վեր` ծառայությունների ոլորտը և առևտուրը։
 2016 թ.-ին այն ՀՆԱ կազմումունեցել է 45.6 % մասնաբաժին [2]։
 Ընդ որում, Աբխազիայում ի տարբերություն մյուս2 պետությունների, տնտեսությունը հիմնած է զբոսաշրջության և մանրածախ առևտրի վրա։
 Տուրիզմը, ելնելով բնակլիմայական նպաստավոր պայմաններից, զարգացման  լայն  հնարավորություններ  ունի`  առողջարանային  տորիզմից  մինչ  լեռնագնացություն, և ապահովում է հարկային եկամուտների 1/3-ը։
 2-րդ տեղը զբաղեցնում էշինարարությունը` 26.5 %, հատկապես զարգացած է կապիտալ շինարարությունը։
 3րդ տեղում է արդյունաբերությունը` 14.3 %, որը հիմնված է վերամշակող, հանքագործական,  սննդի  և  թեթև  արդյունաբերության  վրա,  զարգացած  է  գինեգործությունը`շնորհիվ  ոլորտում  ՌԴ  կողմից  կատարված  խոշոր  ներդրումների։
  Մասնագետներիգնահատմամբ երկրում առկա է նավթամշակման մեծ ներուժ, նավթային ռեսուրսներըգնահատվում են 200-500 մլն տոննա։
 4-րդ տեղում է գյուղատնտեսությունը` 8.6 %,որի կազմում հատկապես զարգացած է բուսաբուծությունը` հիմնականում ցիտրուսների մշակությունը։
 ՀՆԱ կազմում գյուղատնտեսության այսչափ փոքր բաժինը պայմանավորված է ճյուղին պատերազմի ժամանակ հասցված վնասներով։
 Ներկայումսերկրի 400 հազար հա հողատարածության ավելի քան 60 %-ը չի մշակվում։
Մերձդնեստրի ՀՆԱ կազմում մեծ մասնաբաժինը կազմում է արդյունաբերությունը` 2016թ. դրությամբ 58 %, հատկապես զարգացած է սև մետալուրգիան, էներգետիկան, քիմիական ու թեթև արդյունաբերությունը։
 2-րդ տեղը զբաղեցնում է ծառայությունների և առևտրի ոլորտը` 2016 թ. դրությամբ 21.6 %, հատկապես զարգացած էկապի ծառայությունը, 3-րդ տեղում գյուղատնտեսությունն է` 11 %, իսկ 4-րդ տեղում`շինարարությունը` 6 %։
Տնտեսական աճի տեմպերով ԼՂՀ-ն զգալիորեն գերազանցում է մյուս 2 պետություններին և պատահական չէ, որ նայելով ԼՂՀ տնտեսական աճի տեմպերին նրանհաճախ անվանում են «անդրկովկասյան վագր». 2016 թ.-ին ԼՂՀ-ում գրանցվել է 9.2% տնտեսական աճ՝ 2015 թ.-ի 9.1 %-ի փոխարեն։
 2005-2016 թթ. կտրվածքով ամենաբարձր տնտեսական աճի տեմպը ԼՂՀ-ում արձանագրվել է 2008 թ.-ին` 14.3 %, իսկամենացածրը` 2010թ.-ին` 5.5 %։
 2016 թ.-ին Աբխազիայում տնտեսական աճի տեմպըկազմել  է  4.2  %`  նախորդ  տարվա  3.7  %-ի  փոխարեն,  իսկ  Մերձդնեստրում`  7.8  %`նախորդ  տարվա  7.4  %-ի  փոխարեն։
  Ուսումնասիրվող  ամբողջ  ժամանակահատվածում ԼՂՀ-ում տնտեսական անկում չի գրանցվել այն դեպքում, երբ Աբխազիայումտնտեսական անկում գրանցվել է 2013 թ.-ին` -1.1 %, իսկ Մերձդնեստրում` 2009 թ.-ին`-1.8 %։
Տնտեսական աճը 2005-2015 թթ., %Բնակչության թվաքանակով առաջատար դիրքում է Մերձդնեստրը, ԼՂՀ-ն զգալիորեն  զիջում  է  մյուս  2  պետություններին։
  2016  թ.-ին  ԼՂՀ-ում  բնակչությանթվաքանակը կազմել է 146.1 հազ մարդ` նախորդ տարվա 148.1 հզ-ի փոխարեն, Աբխազիայում` 243.6 հզ մարդ` նախորդ տարվա 243.2 հզ-ի փոխարեն, իսկ Մերձդնեստրում` 475.7 հզ մարդ` նախորդ տարվա 475.1 հզ-ի փոխարեն։
 Նշված 3 երկրներում էլ1989, 2005 և 2015 թթ. անց են կազվել մարդահամարներ, որոնց արդյունքում ԼՂՀում 1989թ. բնակվում էր 189 հզ, 2005թ.` 137.7 հզ, իսկ 2015թ.` 148.1 հզ մարդ, Աբխազիայում  համապատասխանաբար`  530  հզ,  214.6  հզ,  243.2  հզ  մարդ,  իսկ  Մերձդնեստրում` 750 հզ,  555.3 հզ, 475.1 հզ մարդ։
 Ընդ որում, բնակչության խտությանբաշխվածությունն  ըստ  այս  3  երկրների  ունի  հետևյալ  տեսքը.  ԼՂՀ`  13մարդ/կմ²,Աբխազիա` 28 մարդ/կմ², Մերձդնեստր` 113 մարդ/կմ²։
Բնակչության թվաքանակի դինամիկան 2005-2016 թթ., հզ մարդ Բնակչության բնական աճի ցուցանիշով ԼՂՀ-ն առաջատար դիրքում է` 2016թ.1249  մարդ,  2005-2016  թթ.  ամենաբարձր  ցուցանիշը  գրանցվել  է  2009  թ.-ին,  իսկամենացածրը` 2005թ.-ին [4]։
 Աբխազիայում 2016 թ.-ին բնական աճը կազմել է 482մարդ, ամենաբարձր ցոցանիշը գրանցվել է 2014 թ.-ին` 537 մարդ, իսկ ամենացածրը`2007  թ.-ին`  11  մարդ։
  Մերձդնեստրում  մահացությունը  միշտ  գերազանցում  էծնելությանը, բնական նվազումը 2016 թ.-ին կազմել է -2026` նախորդ տարվա` -2135ի փոխարեն։
 Բնակչության կյանքի միջին տևողությունն ըստ երկրների ունի հետևյալտեսքը. ԼՂՀ` 74.1 տարի, Աբխազիա` 75 տարի, Մերձդնեստր` 71 տարի։
 Նշենք, որպատմականորեն ԼՂՀ-ն և Աբխազիան հայտնի են եղել իրենց երկարակեցությամբ,որը,  ցավոք,  վերջին  տարիներին  այդքան  էլ  նկատելի  չէ։
  Ամսական  կենսաթոշակիմիջին  չափը  ԼՂՀ-ում  90  $,  Աբխազիայում`  110  $,  իսկ  Մերձդնեստրում`  120  $։
  Ինչվերաբերում  է  ծնելիության  խթանմանն  ուղվված  միջոցառումներին,  ապա  Մերձդնեստրում 1-2 երեխա ունեցող ընտանիքներին եկամտային հարկը վերադարձնումեն  1400  ռուբլու,  իսկ  3  և  ավելի  երեխա  ունենալու  դեպքում`  3000  ռուբլու  չափով,նվազեցվում են հողի հարկն ու գույքահարկը, ընդ որում, միայնակ ծնողների համար՝կրկնակի  չափով։
  Անչափահաս  2  և  ավելի  երեխա  ունեցողներին  տրամադրվում  էլրացուցիչ 14 օր արձակուրդ` հիմնական արձակուրդից բացի։
 Մերձդնեստրում 3-րդերեխայի համար տրվում է 2500 $, Աբխազիայում` 1700 $, իսկ ԼՂՀ-ում 1000-1100$միանվագ գումար։
 2015 թ. Աբխազիայում 10 և ավելի երեխա ունեցող ընտանքիներինանվճար  ուղարկել  են  առողջարանային  հանգստի  ՌԴ  և  Աբխազիայի  տարածքում։
ԼՂՀ-ում ևս իրականացվում են ծնելիության խթանմանն ուղղված  միջոցառումներ ուծրագրեր. մասնավորապես 5 մինչև 18 տարեկան երեխաներ ունեցող բազմազավակընտանիքների  համար  բնակելի  տների  կառուցման,  վերանորոգման և ընդլայնմանծրագիրը` 5.3 մլն $ ընդհանուր արժեքով 135 ընտանիքների համար, ինչպես նաև 7 ևավելի մինչև 18 տարեկան երեխաներ ունեցող ընտանիքներին գույքով ապահովմանծրագիրը` 6500 $ ընդհանուր արժեքով գույքի տրամադրում շուրջ 58 ընտանիքի, 7 ևավելի  մինչև  18  տարեկան  երեխաներ  ունեցող  ընտանիքներին  մեղվափեթակով  ևընտանի կենդանիներով ապահովման ծրագիր` 187 հզ $, իրականացվում է ընտանիքում  ծնված  3-րդ  և  հաջորդ  երեխաների  անվամբ  նպատակային  ժամկետայինավանդների բացման ծրագիրը (3-րդ երեխա` 1000 $, 4-րդ` 1500 $) [5]։
Մեխանիկական  աճի  ցուցանիշով  2010-2015  թթ.-ին  ԼՂՀ  գերազանցում  էրԱբխազիային և Մերձդնեստրին։
 2016 թ.-ին մեխանիկական աճ գրանցվել է միայնԱբխազիայում` 93 մարդ, իսկ ԼՂՀ-ում և Մերձդնեստրում մեխանիկական նվազում էեղել` -290 և -2113 մարդ։
 2005-2016 թթ. ընթացքում ԼՂՀ-ում մեխանիկական նվազումնկատվել է նաև 2006-ին` -445, 2007-ին` -195, 2008-ին` -367, Աբխազիայում` 2005-ին`-349,  2006-ին`  -70,  2007-ին`  -817,  իսկ  Մերձդնեստրում  ուսումնասիրվող  ամբողջժամանակահատվածում [6]։
Գործազրկության մակարդակով ԼՂՀ-ն զգալի գերազանցում է Մերձդնեստրին,զիջել  է  միայն  2014  թ-ին`  կազմելով  2.5  %`  ի  համեմատ  Մերձդնեստրի  3.2  %-ի  [7]։
Ամենաբարձր գործազրկության մակարդակը ԼՂՀ-ում գրանցվել է 2005 թ.-ին` 6.2 %,իսկ ամենացածրը` 2014-ին` 2.5 %, Մերձդնեստրում 2015 թ.-ին գործազրկության մակարդակը կազմել է 1.9 %, ամենաբարձր ցուցանիշը գրանցվել է 2009 թ.-ին` 5.7 %,իսկ ամենացածրը` 2007-ին` 1.09 %։
 Երկու երկրներում էլ գործազրկությունը բնականմակարդակի վրա է։
 Մերձդնեստրում տրամադրվում է գործազրկության նպաստ` 35.5$-ի չափով, իսկ ԼՂՀ-ում մինչև 2014 թ. հունվարի 1-ը տրվում էր 38.5 $ նպաստ, որիցհետո այն հանվել է։
Միջին  և  նվազագույն  ամսական  անվանական  աշխատավարձների  համեմատությունը ցուց է տալիս, որ այդ 2 ցուցանիշներն էլ Մերձդնեստրում ավելի բարձր են,2016 թ. դրությամբ` 364 $ և 118 $, ամենաքիչը Աբխազիայում է` 130.7 $ և 86 $, ԼՂՀում  միջին  և  նվազագույն  ամսական  անվանական  աշխատավարձները  կազմում  են317.8 $ և 114.5 $։
 Ընդ որում, բարձր աշխատավարձերն ըստ ոլորտների ունեն հետևյալ տեսքը. Աբխազիա` ֆինանսական հատված, Մերձդնեստր` կապի ոլորտ, ԼՂՀ`կառավարման համակարգ։
Գնաճի մակարդակով 2013-ից ի վեր բարձր տեմպեր է գրանցել Աբխազիան, իսկմինչ այդ՝ Մերձդնեստրը։
 2016 թ.-ին ԼՂՀ-ում գրանցվել է գնանկում` -1.4 %` 2015 թ.3.5 %-ի փոխարեն, Աբխազիայում` 8 %, 2015 թ.-ի 9.1 %-ի փոխարեն, Մերձդնեստրում`2.4 %, 2015-ի -1.8 %-ի փոխարեն։
 ԼՂՀ-ում գնաճի ամենաբարձր տեմպը գրանցվել է2008-ին` 10.4 %, Աբխազիայում` 2008-ին` 19.2 %, իսկ Մերձդնեստրում` 2007-ին` 29.4% և 2008-ին` 25.1 %։
Ինֆլյացիան 2005-2016 թթ., % Արտաքին  առևտրաշրջանառության  ցուցանիշով  բարձր  տեմպեր  ունի  Մերձդնեստրը, 2016 թ.-ին 2034.6 մլն $` 2015 թ-ի 1750 մլն $-ի փոխարեն, Աբխազիայում`360 մլն $` նախորդ տարվա 310.8 մլն $-ի փոխարեն, իսկ ԼՂՀ-ում 338 մլն $` 2015 թ.ի 315 մլն $-ի փոխարեն։
Նշված  երկրներից  Մերձդնեստրի  առևտրային  գործընկերներն  են  Մոլդովան,ՌԴ-ն, Ուկրաինան, Իտալիան, Գերմանիան, Ռումինիան, Լեհաստանը, Ֆրանսիան։
Այն հիմնականում արտահանում է մետաղ, էլեկտրաէներգիա, սննդամթերք, կոշիկ։
Աբխազիայի առևտրային գործընկերներն են ՌԴ-ն, Թուրքիան, Ուկրաինան, Չինաստանը, Բրազիլիան, Մերձբալթյան երկրները։
 Աբխազիան արտահանում է գինեգործական  արտադրանք,  ձկնամթերք,  ցիտրուսային  մշակաբույսեր։
  ԼՂՀ  առևտրայինգործընկերներն են ՀՀ-ն, ՌԴ-ն, Բելառուսը, Ուկրաինան, Թուքիան։
 Արտահանում էհանքահումքային մթերքներ, բուսական ծագման արտադրանք, մետաղներ և թանկարժեք քարեր։
 ԼՂՀ, Աբխազիայի, Մերձդնեստրի առևտրային հաշվեկշիռը բացասական է։
 Առևտրային հաշվեկշռի դեֆիցիտն ավելի ցածր է ԼՂՀ-ում, ավելի բարձր`Մերձդնեստրում, ընդ որում, վերջինիս առևտրային հաշվեկշռի դեֆիցիտը փոխհատուցվում  է  ՌԴ  սուբսիդավորմամբ,  որն  ապահովում  է  տեղի  անվճար  գազի  սպառումը, իսկ դրանից գոյացած պարտքը կրում է Մոլդովան, քանի որ դե յուրե Մերձդնեստրը Մոլդովայի մասն է կազմում։
 Ընդ որում, պարտքի չափը, ըստ Մոլդովայիէկոնոմիկայի  նախարարության  տվյալների,  2016  թ.  հուլիսին  կազմել  է  4.6  մլրդ  $։
2016 թ.-ին Մերձդնեստրի առևտրային հաշվեկշռի դեֆիցիտը կազմել է -464.8 մլն $`նախորդ  տարվա`  -527,2  մլն  $-ի  փոխարեն,  Աբխազիայի  առևտրային  հաշվեկշռիդեֆիցիտը կազմել է -243.5 մլն $` նախորդ տարվա -186,7 մլն $-ի փոխարեն, իսկ ԼՂՀինը` 175.8 մլն $` նախորդ տարվա -190,4 մլն $-ի փոխարեն։
Պետական բյուջեի եկամուտներ/ՀՆԱ ցուցանիշը 2012-2014 թթ. ամենաբարձրնէ եղել Աբխազիայում, 2014-2016 թթ.` Մերձդնեստրում, իսկ ամենացածրը` ԼՂՀ-ում։
2016 թ. Մերձդնեստրում պետական բյուջեի եկամուտներ/ՀՆԱ-ն կազմել է 23.6 %, Աբխազիայում` 21.3 %, ԼՂՀ-ում` 14.7 %։
 2015 թ. համեմատ 3 երկրներում էլ այս ցուցանիշը նվազել է։
Ե´վ  ԼՂՀ-ում,  և´  Աբխազիայում,  և´  Մերձդնեստրում  պետական  բյուջեի  եկամուտների  կառուցվածքում  գերակշռում  են  հարկային  եկամուտները,  ընդ  որում,հարկային  եկամուտների  մեջ  Աբխազիայում  և  Մերձդնեստրում  գերակշռում  ենանուղղակի հարկերը, իսկ ԼՂՀ-ում 2014թ .-ից սկսած ուղղակի հարկերը` պայմանավորված «Եկամտային հարկի մասին» ԼՂՀ օրենքի ուժի մեջ մտնելու հետ։
Պետական  բյուջեի  ծախսեր/ՀՆԱ  ցուցանիշը  ամենաբարձրն  է  ԼՂՀ-ում,  իսկամենացածրը`  Աբխազիայում։
  2016  թ.  ԼՂՀ-ում  պետական  բյուջեի  ծախսեր/ՀՆԱ-նկազմել է 37.3 % [8]։
 Նշված ցուցանիշը Մերձդնեստրում կազմել է 30.9 %, իսկ Աբխազիայում` 22.3 %։
 2015 թ. համեմատ 3 երկրներում էլ այս ցուցանիշը նվազել է։
Ե´վ ԼՂՀ-ում, և´ Աբխազիայում, և´ Մերձդնեստրում պետական բյուջեի ծախսերի մեծ մասն ուղղվում է սոցիալական պաշտպանությանը։
Պետական բյուջեի դեֆիցիտ/ՀՆԱ ցուցանիշն ամենաբարձրն է Մերձդնեստրում,իսկ ամենացածրը` Աբխազիայում։
 2016 թ. Մերձդնեստրում պետական բյուջեի դեֆիցիտ/ՀՆԱ-ն կազմել է -7.4 %, Աբխազիայում` -1.5 %, ԼՂՀ-ում` -1.2 %։
 2015 թ. համեմատմիայն Աբխազիայում է ցուցանիշն աճել։
 Նշենք նաև, որ Աբխազիայում 2009-2011 թթ.արձանագրվել է պետական բյուջեի պրոֆիցիտ և պետական բյուջեի պրոֆիցիտ/ՀՆԱցուցանիշը  կազմել  է  0.6  %,  0.9  %  և  4.5  %։
  Վերոնշյալ  երկրները  ստանում  ենֆինանսական օգնություններ. Մերձդնեստրն ու Աբխազիան` ՌԴ-ից, իսկ ԼՂՀ-ն` ՀՀից։
 2016 թ. դրությամբ ԼՂՀ-ին ՀՀ-ից տրվող միջպետական վարկը կազմել է 94 մլն$, Աբխազիայինը` 155 մլն $, իսկ Մերձդնեստրինը` 52 մլն $։
Ինչ վերաբերում է ֆինանսական համակարգին, ապա ԼՂՀ-ն ՀՀ հետ վարում էմիասնական դրամավարկային քաղաքականություն։
 ՀՀ-ում բանկային համակարգըընդգրկում  է  ՀՀ  Կենտրոնական  բանկը  և  17  առևտրային  բանկեր,  որոնցից  8-ըներկայացված է ԼՂՀ-ում։
 ԼՂՀ-ում շրջանառվում է ՀՀ դրամը։
 Աբխազիայի բանկայինհամակարգն ընդգրկում է Աբխազիայի Ազգային բանկը և 15 առևտրային բանկեր,երկրում  շրջանառվում  է  ռուսական  ռուբլին,  իսկ  2008  թ.-ից  սկսած  նաև  մտցվել  էերկրի  ազգային  արժույթը`  աբսարը,  որն  ի  համեմատ  ռուսական  ռուբլու  քիչ  էշրջանառվում։
 Մերձդնեստրն ունի սեփական ֆինանսական համակարգ, որի հիմքումմերձդնեստրյան ռուբլին է։
 Այն հարաբերվում է ռուսական ռուբլու հետ ինչպես 1/5,երկրի  բանկային  համակարգը  ընդգրկում  է  Մերձդնեստրի  Պետական  բանկը  և  10առևտրային բանկեր։
 Վարկեր/ՀՆԱ ցուցանիշով բարձր տեմպեր ունի ԼՂՀ-ն, ցածր`Մերձդնեստրը։
Վարկեր/ՀՆԱ հարաբերակցությունը 2005-2016 թթ., %2016թ. ԼՂՀ-ում վարկեր/ՀՆԱ-ն կազմել է 43.5 %, Աբխազիայում` 28.2 %, Մերձդնեստրում` 27.6 %։
 Նշված ցուցանիշը ԼՂՀ-ում 2005-2016 թթ. կտրվածքով ամենաբարձր  կետին  է  հասել  2012-ին`  52.9  %,  Աբխազիայում`  2014-ին`  35  %,  իսկ  Մերձդնեստրում` 2006-ին` 30.5 %։
Նշենք, որ ԼՂՀ-ում և Մերձդնեստրում վարկային ներդրումներում մեծ տեսակարար կշիռը զբաղեցնում են երկարաժամկետ վարկերը, իսկ Աբխազիայում` կարճաժամկետ  վարկերը  [9]։
  Վերաֆինանսավորման  տոկոսադրույքներն  ըստ  երկրներիունեն  հետևյալ  տեսքը.  ԼՂՀ-ում`  6  %,  Մերձդնեստրում`  7  %,  Աբխազիայում`  12  %,այսինքն` վարկերն ավելի հասանելի են ԼՂՀ-ում։
Ավանդներ/ՀՆԱ ցուցանիշով ի համեմատ Մերձդնեստրի ԼՂՀ-ն բարձր տեմպերունի։
 2016 թ. ԼՂՀ-ում ավանդներ/ՀՆԱ-ն կազմել է 26.7 %, 2015 թ.` 28 %-ի փոխարեն,Մերձդնեստրում` 13 %, 2015 թ.` 14.4 %։
 Նշված ցուցանիշը 2005-2016 թթ. ընթացքումև´ ԼՂՀ-ում, և´ Մերձդնեստրում առավելագույն կետին է հասել 2013-ին` 32.9 % և 15.5%։
 Ե´վ ԼՂՀ-ում, և´ Մերձդնեստրում քանակային առումով գերակշռում են ցպահանջավանդները, իսկ գումարային առումով` ժամկետային ավանդները։
Հարկեր/ՀՆԱ ցուցանիշով բարձր տեմպեր ունի Աբխազիան, ցածր` ԼՂՀ-ն։
 2016թ. Աբխազիայում հարկեր/ՀՆԱ-ն կազմել է 23.3 %, Մերձդնեստրում` 21.2 %, ԼՂՀ-ում`13.9 %։
 Նախորդ տարվա համեմատ ցուցանիշը նվազել է միայն ԼՂՀ-ում [10]։
 20052016 թթ. կտրվածքով Աբխազիայում ցուցանիշը ամենաբարձր կետին է հասել 2011ին` 27.8 %, Մերձդնեստրում` 2013-ին` 20.7 %, ԼՂՀ-ում` 2009-ին` 18.6 %։
Ներդրումներ/ՀՆԱ ցուցանիշով բարձր տեմպեր ունի ԼՂՀ-ն, ցածր` Մերձդնեստրը։
  2015  թ.  ԼՂՀ-ում  ներդրումներ/ՀՆԱ-ն  կազմել  է  32.5  %,  Աբխազիայում`  21.3  %,Մերձդնեստրում` 17.5 %։
 2016 թ. նշված ցուցանիշը նվազել է և´ Աբխազիայում, և´Մերձդնեստրում` կազմելով 10.5 % և 9.7 %։
 Իրականացվող ներդրումներն ըստ ոլորտների բաշխված են հետևյալ կերպ. ԼՂՀ-ում արդյունաբերության և շինարարությանոլորտ, Աբխազիայում` շինարարություն և տրանսպորտ, Մերձդնեստրում` արդյունաբերություն։
  Ներդրումային  գրավչությունը  բարձրացնելու  համար  3  երկրներում  էլիրականացվում են համապատասխան միջոցառումներ, տրվում են հարկային արտոնություններ. Աբխազիայում շահութահարկը նվազեցվում է մինչև 250 հզ $ ներդրումների դեպքում` 25 %, մինչև 500 հզ $ դեպքում` 50 %, մինչև 1 մլն $ դեպքում` 100 %։
Մերձդնեստրում  շահութահարկը  նվազեցվում  է  մինչև  250  հզ  $  ներդրումներիդեպքում` 10 %, մինչև 500 հզ $ դեպքում` 30 %, մինչև 1 մլն $ դեպքում` 50 %։
 ԼՂՀ-ումներդրման ընդհանուր արժեքը սկսում է առնվազն 250 հզ $, ապա տվյալ ռեզիդենտիշահութահարկի  գումարը  նվազեցվում  է`  հայտ  ներկայացնելու  տարում,  իսկ  դրանհաջորդող երկու տարիներին՝ 100 %-ի չափով, հետագա երկու տարիներին` 50 %-իչափով, բայց ոչ ավելի, քան ներդրման ընդհանուր արժեքի 10 %-ը։
Այսպիսով,  վերոնշյալ  3  պետությունները  տնտեսական  զարգացման  մակարդակով ունեն մի շարք ընդհանրություններ և տարբերություններ, և նրանց 25-ամյապատմությունը ցույց է տալիս, որ կարելի է հաջողությամբ իրականացնել տնտեսական գործունեություն ու զարգացնել արտաքին տնտեսական կապերը նույնիսկ չճանաչված պետության կարգավիճակով` համոզված լինելով, որ վաղ թե ուշ ճանաչումըտեղի  է  ունենալու,  ու  գիտակցելով,  որ  ճանաչման  երկարատև  գործընթացն  արագացնող հիմնական գործոններից մեկը զարգացած տնտեսություն ունենալն է։
ԳՐԱԿԱՆՈՒԹՅՈՒՆ[1] ԼՂՀ ազգային վիճակագրական ծառայություն, ԼՂՀ սոցիալ-տնտեսական վիճակը,2016 թ. URL։
 stat-nkr.am/ (Հասանելի էր 09.08.2017 դրությամբ)։
Բալայան ՆինաՉՃԱՆԱՉՎԱԾ ՊԵՏՈՒԹՅՈՒՆՆԵՐԻ ՏՆՏԵՍԱԿԱՆ ԶԱՐԳԱՑՄԱՆՀԱՄԵՄԱՏԱԿԱՆ ՎԵՐԼՈՒԾՈՒԹՅՈՒՆ (ԼՂՀ, ԱԲԽԱԶԻԱՅԻ, ՄԵՐՁԴՆԵՍՏՐԻ ՕՐԻՆԱԿՈՎ)Բանալի բառեր՝ չճանաչված պետություն, տնտեսական զարգացում,մակրոտնտեսական ցուցանիշներ, տնտեսական աճ, արտաքին տնտեսականհարաբերություններ։
