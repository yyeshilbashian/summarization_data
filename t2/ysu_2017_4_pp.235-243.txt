ՀԱՅ ԵՐԻՏԱՍԱՐԴՆԵՐԻ ԱՆՁՆԱՅԻՆ ՍՊԱՍՈՒՄՆԵՐԻՓՈԽԱԿԵՐՊՄԱՆ ՓՈՐՁԱՐԱՐԱԿԱՆ ՈՒՍՈՒՄՆԱՍԻՐՈՒԹՅՈՒՆՎերջին  ժամանակներում  հաճախակի  են  դարձել  երիտասարդության  սոցիալական ակնկալիքների, կենսական հեռանկարների և դիրքորոշումներր վերաբերյալ հանրության ուշադրության սևեռումները։
 Սա մի կողմից պայմանավորված  է  հասարակական-քաղաքական  պայմանների  որակական  փոփոխություններով,  տնտեսական  անկայունությամբ, միջազգային  խմորումներով,  իսկմյուս  կողմից՝  դեմոգրաֆիական  ուսումնասիրությունների,  գլոբալ  ծերացմանև  տարիքային  սահմանների  վերանայմամբ։
  Այս  հանգամանքներն  ազդում  եներիտասարդների  ընկալումների,  միջանձնային  հարաբերությունների,  սեփական  անձի  մասին  պատկերացումների  վրա,  որոնք  ոչ  միշտ  են,  որ  համապատասխանում են իրականությանը կամ անձի հնարավորություններին։
 Վերջերստարբեր ոլորտի մասնագետներ ավելի ու ավելի շատ են բարձրացնում 21-րդդարի  երիտասարդների  սոցիալ-հոգեբանական  խնդիրների  և  նույնիսկ  երիտասարդության յուրահատուկ ճգնաժամի հիմնահարցը։
 Այսպես՝ Թիմ Ուրբանը կատարել է հետաքրքիր դիտարկում. նա նշում է, որ 70-ականների վերջիցմինչև 90-ականների սկիզբն ընկած ժամանակահատվածում ծնված սերունդը,որը  հիմա  25-40  տարեկան  է,  ունի  սպասումների  չափազանց  բարձր  մակարդակ1։
 Նա այդ սերունդը անվանում է «քաղաքային երիտասարդ մասնագետների սերունդ»։
 Իհարկե, այս երևույթն ունի իր սոցիալ-հոգեբանական հիմնավորումը,  որը  մեզ  համար  ազդանշան  հանդիսացավ՝  պարզելու,  թե  ինչպիսի  վերափոխումներ և փոխակերպումներ են կատարվում անձնային և սոցիալականսպասումների բովանդակային ասպեկտներում երիտասարդության տարիքի ողջ ընթացքում։
Այսօր տարիքային վերջին պարբերացումներն ավելի ու ավելի են ընդլայնում  երիտասարդության  սահմանները։
  Այսպես՝  «Միավորված  ազգերի  կազմակերպությունը» 1982 թվականին իր «Տարիքային միջազգային պարբերացման  ժամանակավոր  ուղեցույցում»  նշում  է  երիտասարդությանadulthood)  15-24տ.  Սահմանը2,  իսկ  «Առողջապահության  համաշխարհային1 Տե՛ս Tim Urban։
 Why Generation Y Yuppies Are Unhappy, Wait but Why, 2013։
2  Տե՛ս  World  Youth  Report,  Young  People’s  Transition  to  Adulthood։
  Progress  and  Challengess,UNITED NATIONS, 2007։
կազմակերպությունը»  2009  թվականին  սահմանեց  երիտասարդության  համար 25-44 տարեկանը։
Մեր հետազոտությունների համար որպես մեթոդաբանական հիմք ընդունել  ենք  Վ.  Կվինի  տարիքային  պարբերացումը3,  որում  երիտասարդությունըսահմանվում  է  18-40  տարեկան  հասակը։
  Նույն  այս  տարիքային  փուլը  ԳրեյսԿրայգը կոչում է վաղ հասունություն (20-40)4։
Քանի  որ  երիտասարդությունը  բավական  ընդարձակ  տարիք  է,  ապանպատակահարմար ենք գտել այն բաժանել հետևյալ տարիքային ենթափուլերի՝ երիտասարդության սկիզբ՝ 18-25 տ., բուն երիտասարդություն՝ 25-32 տ. ևուշ երիտասարդություն՝ 33-40 տ.։
Երիտասարդությունը  սեփական  Ես-ի  ձեռքբերման,  մարդու՝  որպես  անհատականության հաստատման, անձի անկրկնելիության գիտակցման ժամանակահատվածն  է։
  Այս  ընթացքում  անձն  սկսում  է  փնտրել  սեփական  ուրույնկենսական  ուղին, մտորում  է  հաջողությունների հասնելու և  նպատակներն իրագործելու  մասին։
  Սակայն  նպատակները  դնելիս  նա  դեռևս  ապահովագրված  չէ  սխալներից,  խոչընդոտներից  և  դրանց  հետևանքներից,  նա  դեռ  չունիբավարար  փորձ՝  դրանց դիմակայելու և  ճիշտ որոշումներ  ընդունելու  համար։
Սակայն հենց այս սխալների գիտակցումն ու դրանցից հետագա դասեր խաղելու  միտումն  էլ  ձևավորում  է  երիտասարդի  կենսափորձը։
  Եթե  դիտարկենք  երիտասարդության  փիլիսոփայական  մեկնաբանումները,  ապա  կտեսնենք,  որերիտասարդությունն  այս  գիտություններում  համարվում  է  հնարավորությունների, դեպի ապագա ուղղվածության ժամանակաշրջան։
 Երիտասարդությունըժամանակ է, երբ դեռ ոչինչ չի իրականացվել, երբ ամեն ինչ հնարավոր է հասցնել և իրագործել5։
Հենց  այս  պնդումներն  էլ  հիմք  են  հանդիսացել  այս  հետազոտությունն  իրականացնելու համար, որպեսզի կարողանանք պարզել հայ երիտասարդներիապագայի  սպասումները,  դրանց  իրատեսականությունը,  որոշակիությունը,  երիտասարդության  տարբեր  ենթափուլերում  դրանց  դրսևորման  քանակականև որակական առանձնահատկությունները։
Մեր  հետազոտության  մեջ  սպասումները  ներկայացված  են  երեք  մակադակներում՝  միջանձնային  հարաբերությունների  սպասումներ,  կենսական  հեռանկարների սպասումներ և անձնային ներուժից սպասումներ կամ, այլ կերպ,ասած  սեփական  անձից  ունեցած  սպասումներ6։
  Սպասումների  ձևավորմանհարցը որոշակիորեն կապված է անձի դերային վարքագծի հետ։
 Այսինքն՝ անձը,  որպեսզի  ունենա  հասարակության  մեջ  գոյատևելու  և  կեցությունն  ապա3 Տե՛ս Квинн В. Н., Прикладная психология, СПб., 2000, Էջ 118։
4 Տե՛ս Крайг Г., Психология развития. СПб., 2000։
5 Տե՛ս նույն տեղում, с. 543։
6 Տե՛ս Карина О. В., Киселева М. А., Шустова Н. Е., Концептуальное обоснование авторскогосийской академии наук, т. 12, №5, 2010, 118-125։
հովելու  հնարավորություն,  պետք  է  համագործակցի  այլ  անձանց  հետ,  իսկնման  համագործակցությունը  ենթադրում  է  վարքային  նորմ-շաբլոնների  տիրապետում։
 Ամերիկացի հոգեբաններ Դ. Ջեքսոնն ու Լ. Կոլբերգը, ուսումնասիրելով դերի ընդունման մեխանիզմները, եկան եզրակացության, որ դերի յուրացումն  ու  ընդունումը  իրագործվում  է  միայն  միջանձնային  հարաբերություններում, որոնցում հաշվի են առնվում ինչպես դերային վերագրումները, այնպես էլէքսպեկտացիաները,  խրախուսման  և  պատժի  սանկցիաները,  վերահսկողությունը,  դրանց  հասնելու  և  համապատասխանելու  ձգտումը,  ռեֆերենտայինխմբերը,  նմանակումն  ու  նույնականացումը։
  Իսկ  ահա  Ա.  Ա.  Բոդալյովը  կարծում էր, որ սոցիալական սպասումները կապված են կարծրատիպային վարքիհետ,  որի  շրջանակներում  դրանք  խաղում  են  երկակի՝  հակադիր  դերեր7։
  Այսպես՝ իմանալով նշանակալի մարդկանց սպասումները սեփական անձի վերաբերյալ,  անձը  ձգտում  է  դրանց  համապատասխանել  և  կառուցել  սեփականգործունեությունը դրանց նմանությամբ։
 Իսկ մյուս կողմից սոցիալ- հոգեբանական սպասումները արտացոլվում են գիտակցության մեջ և կազմում են սեփական ուրույն արժեքանորմատիվային պատկերացումները։
Ա. Շյուցը կարծում էր, որ անձը, իրականացնելով որոշակի գործողություններ,  ելնում  է  իր  սպասումներից  և  գործողությունների  կանխատեսումներից։
Դեպքերի սպասումը և կանխատեսումը թույլ է տալիս որոշակիացնել նշանակալի  իրադարձությունների  հորիզոններ։
  Նման  սպասումները  ուրվագծում  ենապագա  փորձի  սահմանները,  որոնք  մշտապես  փոփոխվում  և  հարստանումեն։
  Ներկայումս  գրագետ  նպատակադրումը  կանխատեսում  է  իրադարձությունների ընթացքը բավական ճշտությամբ։
 Այդ է պատճառը, որ անձը կարողէ  հստակորեն  գիտակցել,  թե  ինչպիսի  սոցիալական  դերեր  են  իրեն  անհրաժեշտ՝ իր էքսպեկտացիոն մոդելները իրականացնելու համար։
 Բ. Լոմովը կարծում  էր,  որ  կենսական  հեռանկարների  սպասումները  հնարավորություն  ենտալիս անձին գործելու և ընդունելու այս կամ այն որոշումները ապագա, սպասելի  իրադարձությունների  վերաբերյալ8։
  Այլ  կերպ  ասած՝  սրանք  այն  սպասումներն են, որոնք անձը իրականացնում է՝ լինելով այս կամ այն հասարակության անդամ։
 Դրանք են՝ կրթությունը, ընտանիքը, աշխատանքը, սերունդներիփոխհարաբերությունները և այլն։
 Իսկ Դ. Լեոնտևը կարծում էր, որ այս սպասումները ներառում են որոշակի հանգամանքներ և կենսական պայմաններ, որոնք  մյուս  հավասար  պայմանների  դեպքում  ապահովում  են  անձի  հետագակենսական  առաջընթացը9։
  Իսկ  ահա  անձնային  ներուժից  ունեցած  սպասումները  վերաբերում  են  անձի՝  սեփական  հնարավորություններից  և  կարողու7  Տե՛ս  Бодалев  А.  А.,  Личность  и  общение.  —  М.։
  Международная  педагогическая  академия,1995, 328 с.։
8 Տե՛ս Хрестоматия по психологии. Ломов Б. Ф., Проблема общения в психологии, – М., 1987, с.108-117։
9 Տե՛ս Леонтьев А. А., Психология общения. — 2&е изд., испр. и доп. — М.։
 Смысл, 1997. — 365с. — (Сер. "Психология для студента", вып. 4)։
թյուններից  ունեցած  սպասումներին,  ինչպես  նաև  այն  սպասումներին,  որոնքանձը  վերագրում  է  ինքն  իրեն  հասարակության  կողմից։
  Սա  գրականությանմեջ անվանում են նաև «սպասման սպասումներ»։
10 Մեր  ուսումնասիրության  նպատակն  է  բացահայտել  երիտասարդությանսոցիալ-անձնային  սպասումների  բովանդակային  և  դրսևորման  առանձնահատկությունները,  դրանց  բաղադրիչների  քանակական  և  որակական  բնութագրերը, ինչպես նաև դրանց հնարավոր փոխակերպումները երիտասարդության  ողջ  ընթացքում։
  Այսպես՝  ինչպես  կարող  ենք  տեսնել  ստորև  ներկայացված  հիստոգրամում,  միջանձնային  հարաբերությունների  սպասումները  արտահայտման  ամենաբարձր  ցուցանիշն  ունեն  բուն  երիտասարդության  փուլում,  ինչը  կարելի  է  բացատրել  տարիքային  առանձնահատկություններով  ևդրանցում հասակակիցների և մեծահասակների հետ հաղորդակցման կարևորդերով։
  Այսպես`  սա  մասնագիտական  կողմնորոշման  և  մասնագիտական  գիտելիքներ,  կարողություններ  և  հմտություններ  ձեռք  բերելու  հիմնական  տարիքն  է,  երբ  անձը,  հաղորդակցման  մեջ  մտնելով  այլ  անձանց  հետ,  կարողանում  է  որոշակիորեն կայանալ իր  ընտրած ոլորտում։
  Չէ՞  որ համարվում է, որերիտասարդությունը չափահասության սկիզբն է, երբ անձը ձեռք է բերում չափահասին  բնորոշ  բոլոր  իրավունքներն  ու  պարտականությունները  և  դրանցհամապատասխանող սոցիալական սպասումները։
 Հասարակությունը նրանիցսպասում  է  օրինապահություն,  հայրենիքի  պաշտպանություն,  ուսումնառություն  և  մասնագիտական  պատրաստություն,  մեծահասակների  խնամքիստանձնում և այլն։
 Հենց այս տարիքում է, որ անձի սոցիալական դերերը որոշակիորեն ավելանում են՝ միաժամանակ ավելացնելով նաև դրանց բնորոշ սոցիալական սպասումները։
 Այս տարիքում է, որ հայ երիտասարդը կազմում է իրսեփական  ընտանիքը,  սկսում  է  մասնագիտական  կարիերան,  ձեռք  է  բերումհամապատասխան կոմպետենտություն և ճանաչում իր ընտրած ուղու մեջ։
Ինչպես  կարող  ենք  նկատել  հիստոգրամից  (Տե՛ս  հիստոգրամ  N  1),  այսսպասումները  նվազում  են  հաջորդ  ենթափուլում  (33-45  տ.),  ինչը  կարող  ենքբացատրել այն հանգամանքով, որ այս տարիքում երիտասարդը, կրելով սոցիալական  պատասխանատվությունը  սոցիումի  նկատմամբ,  արդեն  յուրացրել  էորոշակի  վարքային  ընդունելի  ձևերը,  ստանձնել  ակնկալվող  համապատասխան  դերերը,  և  այդ  է  պատճառը,  որ  այդ  դերերին  վերագրվող  սոցիալականսպասումները արդեն այդքան ակտուալ և ակնառու չեն դրսևորվում։
 Պետք է,այուամենայնիվ,  նկատել,  որ  այստեղ  սպասումները,  ունենալով  քանակականռեգրեսիա, կրում են որակական փոխակերպումներ։
 Այն է՝ անձն ինքն է դառնում  միջանձնային  ոլորտի  սպասումներ  ձևավորող,  նա  իր  սպասումները փոխանցում  է  աճող  սերնդին,  իր  երեխաներին,  աշխատանքային  ոլորտիսուբյեկտներին,  կարելի  է  ասել,  որ  անձը  դառնում  է  ոչ  թե  վարքային  շաբլոններ յուրացնող, այլ փոխանցող։
10 Տե՛ս Хьелл Л., Зиглер Д., Теории личности. – СПб.։
 1997։
Ինչ  վերաբերում  է  սեփական  անձնային  սպասումներին,  որոնք  վերաբերում են սեփական հնարավորությունների սահմաններին, սեփական անձից ունեցած ակնկալիքներին, սեփական անձից ունեցած իրավիճակային և ընդհանուր  սպասումներին։
  Սա  առավել  կապված  է  կենսափորձի  և  հոգեբանականհասունության հետ։
 Կանխատեսելի է, որ վաղ երիտասարդության տարիքումնման սպասումները կլինեն ավելի ցածր, քան մյուս ենթափուլերում, քանի որենթադրվում  է,  որ  անձը  18-25  տարեկանում  դեռևս  չի  տիրապետում  բավարար  կենսափորձի  և  համապատասխան  անձնային  հասունության։
  Իսկ  ահահաջորդ երկու փուլերում՝ համապատասխանաբար 26-32 և 33-40 տարեկաններում,  դրանք  դրսևորվում  են  վայրիվերումներով։
  Այսպես  26-32  տարեկանում  դրանք  ամենաբարձրն  են,  ինչը  կարող  ենք  բացատրել  այն  հանգամանքով, որ անձի հաջողությունները անձնական և մասնագիտական ոլորտներումբարձրացնում  են  նրա  ինքնագնահատականը,  ինչպես  նաև  հասարակությանսպասումները  նրա  հանդեպ,  ինչն  էլ  ուղղակիորեն  ազդում  է  այս  ցուցանիշիբարձրացմանը։
  Իսկ  ինչ  վերաբերում  է  երիտասարդության  վերջին  ենթափուլին, ապա կենսական ներուժի սպասումները այս տարիքում նվազում են՝ հասնելով  վաղ  երիտասարդության  ցուցանիշներին։
  Դա  մենք  հիմնավորում  ենքտարիքային  ճգնաժամով  և  հասունության  բնորոշ  հոգեբանական  առանձնահատկություններով։
  Պետք  է  նկատել,  որ  սպասումներից  արտահայտման  առումով ամենաբարձրը կենսական հեռանկարներից սպասումներն են։
Այսպիսով՝  մեր  հետազոտվողների  պատասխաններում  մենք  կարող  ենքնկատել հետևյալ առանձնահատկությունները։
 18-25 տարեկանների մոտ կենսական հեռանկարների սպասումները համեմատաբար ցածր են,  ինչը  խոսումէ այն մասին, որ տարիքային տվյալ ենթափուլում անձի մոտ ավելի անորոշ ենապագայի  հեռանկարները,  իհարկե,  նա  պատկերացնում  է  այն  խոշոր  իրադարձությունները,  որոնք  սպասում  են  նրան  կյանքի  ընթացքում,  սակայնդրանց առանձնահատկություններ նա դեռ չի կանխատեսում։
 Նա գիտակցումէ, որ պետք է սովորի և մասնագիտություն ստանա, կազմի ընտանիք, ծավալիորոշակի մասնագիտական գործունեություն, սակայն, թե ինչպես, ինչ պայմաններում և ինչ ոլորտներում, նա դեռևս չի պատկերացնում11։
11  Տե՛ս  Հարությունյան  Ն.  Ս.,  Չափահասների  ռեֆլեքսիվության  և  սպասումների  հարաբերակցումը  Խ.  Աբովյանի  անվան  ՀՊՄՀ  90-ամյակին  նվիրված  գիտաժողովի  նյութեր,  Մանկավարժ2013, 143–146 էջ։
Հիստոգրամ N 1Իսկ ահա մյուս տարիքային փուլերում և մասնավորապես միջին փուլում,անձն ավելի հստակ սպասումներ ունի իր ապագա կյանքի իրադարձություններից։
 Նա արդեն մասնագետ է կամ ունի սեփական ընտանիքը, ծավալում է համապատասխան աշխատանքային գործունեություն և ըստ այդմ՝ ունի իրականսպասումներ կյանքի այս կամ այն ոլորտի վերաբերյալ։
Սպասումների բոլոր տեսակները միավորված են ընդհանուր չափանիշներով,  որոնք  հնարավոր  են  դարձնում  որոշել  անձի  սպասումների  առանձնահատկությունները։
 Դրանք են սպասումների դրական կամ բացասական երանգավորումը (պոզիտիվիզմ/նեգատիվիզմ), ճկունությունը կամ ռիգիդությունը, իրատեսականությունը  կամ  անիրատեսականությունը,  դիֆուզությունը  կամկոնկրետությունը։
Միջանձնային  հարաբերությունների  սպասումները  հիմնականում  դրական երանգավորում ունեն բոլոր ենթափուլերում, իսկ ահա համեմատաբար ավելի  ճկուն  են  26-32  տարեկան երիտասարդների մոտ,  մինչդեռ 33-40  տարեկանների մոտ սպասումները ռիգիդ են։
Տարիքին  զուգընթաց  միջանձնային  սպասումները  ավելի  իրատեսականեն դառնում նույն միջին տարիքում՝ ի տարբերություն վաղ և ուշ ենթափուլերի, որտեղ սպասումները համեմատաբար ավելի անիրատեսական են։
 Իսկ ահա դիֆուզություն-կոնկրետություն չափանիշն իր դրսևորումն է գտնում տարբեր  ենթափուլերում  հետևյալ  կերպ.  18-25  տարեկանում  և  33-40  տարեկանում  սպասումները  միջանձնային  հարաբերություններում  ավելի  դիֆուզ  են,մինչդեռ 26-33 տարեկանում դրանք ավելի կոնկրետ են։
 Այստեղ սպասումներնավելի  հստակ  և  նպատակային  են։
  Դրանք  վերաբերում  են  կոնկրետ  աշխատանքային  գործունեությանը,  կոնկրետ  նպատակների  իրականացմանը,  այսինքն՝ սպասումներն արդեն անորոշ ու անդեմ չեն։
Եթե անդրադառնանք  կենսական հեռանկարներից  սպասումներին, ապաայստեղ  պատկերը  նույնն  է  միայն  առաջին  չափանիշի՝  պոզիտիվության  կամնեգատիվության  արտահայտվածությամբ։
  Մնացած  չափանիշներում  էականփոփոխություններ կան։
 Այսպես՝ կենսական հեռանկարների սպասումները ավելի  իրատեսական  են  33-40  տարեկանների  մոտ,  իսկ  ավելի  անիրատեսական՝ 18-28 տարեկանների մոտ։
 Սա կանխատեսելի է և օրինաչափ։
 Բանն այնէ, որ 18-25 տարեկանում ապագայի պլանները դեռևս անորոշ են և հաճախ ուռճացված, սովորաբար դրանք հազվադեպ են համապատասխանում երևույթների իրական դրվածքին։
 Մինչդեռ որոշակի կենսափորձ կուտակելու և սեփական  անձնային  ներուժը  որոշակիորեն  իրացնելուց  հետո  անձը  ավելի  հստակպատկերացում  է  ունենում այն մասին, թե  ինչ  է իրեն անհրաժեշտ  կենսականհեռանկարներից, և ինչին ինքը կարող է հավակնել։
 Օրինաչափ և նախորդ չափանիշի հետ կապված է նաև սպասումների կոնկրետությունը։
 Որքան տարիքը մեծանում է, այնքան ավելի կոնկրետ են դառնում սպասումները կենսականհեռանկարների կանխատեսման ոլորտում։
 Լրիվ այլ է պատկերը անձնային ներուժի սպասումների դեպքում։
 Այսպես՝եթե նախորդ երկու սպասումների բլոկներում առանձնահատուկ վայրիվերումներ չէին նկատվում սպասումների դրական կամ բացասական երանգավորմանմեջ.  դրանք  հիմնականում  դրական  էին,  ապա  սեփական  ներուժից  սպասումներում դրանք արդեն առկա են։
 Այսպես՝ 26-32 տարեկան մարդու՝ սեփականանձից  ունեցած  սպասումները  ավելի  լավատեսական  են,  քան  մյուս  տարիքային ենթափուլերում։
 Մենք կարծում ենք, որ սա բացատրվում է այն հանգամանքով, որ 25-32 տարեկանը մարդու կյանքի ամենապրոդուկտիվ և ամենազբաղված  տարիքն  է,  երբ  անձն  իրացնում  է  իր  ներուժը,  ունենում  է  հաջողություններ կյանքի այս կամ այն փուլում, կառուցում է պլաններ, դնում իր առջևնպատակներ։
 Սակայն անձնային ներուժից սպասումները համեմատաբար ռիգիդ են, քան նախորդ բլոկի սպասումները։
Հետաքրքիր  տվյալներ  են  ստացվել  այս  բլոկի  սպասումների  իրատեսականության  և  անիրատեսականության  վերաբերյալ։
  Անձի՝  սեփական  անձիցունեցած  սպասումները ավելի անիրատեսական են,  քան  այլ անձից կամ կենսական հեռանկարներից ունեցած սպասումները։
Մինչդեռ  26-32  տարեկանների  մոտ  այս  բլոկի  սպասումները  ավելի  դիֆուզ են, քան մյուս  տարիքային  փուլերում, չնայած  տարիքային  փուլի ավարտին այս սպասումները կոնկրետանում և որոշակիանում են։
 Այսպիսով՝ կարողենք ամփոփել, որ սպասումները դինամիկ և փոփոխական են երիտասարդության տարբեր ենթափուլերում. դրանք կրում են ինչպես քանակական, այնպեսէլ որակական տրանսֆորմացիաներ՝ կախված երիտասարդի զարգացման սոցիալական իրավիճակից, մասնագիտական գործունեությունից և անձնային առանձնահատկություններից։
  Այս  իմաստով  երիտասարդությունը  անկայունության,  փոփոխությունների,  քննադատության,  նորույթի  մշտական  որոնմանտարիք  է,  ինչն  իր  արտահայտումն  է  գտնում  սպասումների  և  կենսական  հեռանկարների մասին պատկերացումների վրա։
Նաիրա ՀարությունյանՀԱՅ ԵՐԻՏԱՍԱՐԴՆԵՐԻ ԱՆՁՆԱՅԻՆ ՍՊԱՍՈՒՄՆԵՐԻ ՓՈԽԱԿԵՐՊՄԱՆՓՈՐՁԱՐԱՐԱԿԱՆ ՈՒՍՈՒՄՆԱՍԻՐՈՒԹՅՈՒՆԲանալի բառեր՝ երիտասարդ, էքսպեկտացիա, կենսական հեռանկար, կենսական ներուժ(պոտենցիալ), միջանձնային հարաբերությունների սպասումներ, սպասման սպասում,սպասման ճկունություն, սպասման ռիգիդություն, սպասման դիֆուզությունԱմփոփում։
