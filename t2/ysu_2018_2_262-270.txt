ԱՐՑԱԽՅԱՆ ԿԱՄԱՎՈՐԱԿԱՆ ՇԱՐԺՄԱՆ ՍՈՑԻՈԼՈԳԻԱԿԱՆԻՄԱՍՏԱՎՈՐՈՒՄԸ ՔԱՌՕՐՅԱ ՊԱՏԵՐԱԶՄԻ ՀԱՄԱՏԵՔՍՏՈՒՄՊատերազմները մշտապես նշանակալի տեղ են զբաղեցրել մարդկային պատմության  մեջ,  իսկ  պատերազմի  ֆենոմենը՝  իբրև  հասարակական  կյանքի  կարևորբաղադրիչ, միշտ եղել է հետազոտողների ուշադրության կենտրոնում և դարձել բազմաթիվ տեսությունների քննարկման առարկա։
Ինչպես յուրաքանչյուր կոնֆլիկտային իրավիճակի, այնպես էլ պատերազմի՝ որպես  զինված  հակամարտության  վերլուծությունում  հնարավոր  չէ  սահմանափակվելմիայն օբյեկտիվ գործոնների դիտարկմամբ, քանի որ առանձնահատուկ դեր ունեննաև  պատերազմի  սուբյեկտիվ  մեկնաբանումները  և  դրանցից  բխող  սոցիալականգործողությունները։
  Անհատը  պատերազմական  իրավիճակում  պայքարելու  կամչպայքարելու տեսանկյունից սկսում է ստանձնել նոր դեր, ինչը կարևոր ռեսուրս է երկրի համար։
Արցախյան հակամարտության վերջին ռեէսկալացիայի փուլում՝ Ապրիլյան քառօրյա պատերազմի1 ընթացքում, պատերազմի վերաիմաստավորում տեղի ունեցավ։
Հնչեցին ծայրահեղական և համախմբող կոչեր, հասարակության համար կրկին ամենօրյա օրակարգ մտան պատերազմի և խաղաղության հիմնախնդիրները։
Հասարակական տարբեր շրջանակներում տարածված էր այն տեսակետը, թեպատերազմի դեպքում քաղաքացիները և հատկապես երիտասարդները, կամավորչեն մեկնի առաջնագիծ։
 Այնուամենայնիվ, Ապրիլյան պատերազմի ընթացքում առաջացած մի շարք նախաձեռնությունների հետ մեկտեղ, ձևավորվեց երիտասարդներիև  պատերազմի  վետերանների  մեծ  խումբ,  ովքեր  կամավորագրվեցին  առաջնագիծմեկնելու համար։
Սահմանելով կամավորականությունը որպես սոցիալական գործողություն, որնակտորն իրականացնում է իր սեփական ընտրությամբ, առանց նյութական վարձատրության, կարելի է դիտարկել կամավորական ջոկատների շարունակականությունն ուձևավորումը Արցախյան պատերազմում որպես յուրահատուկ սոցիալական շարժում,որն ունի ծագման, զարգացման և ինստիտուցիոնալացման յուրահատուկ միտումներ։
1 Ապրիլյան քառօրյա պատերազմ. 2016 թվականի ապրիլի 2-5-ն արցախա-ադրբեջանականշփման  գծում  տեղի  ունեցած  ռազմական  գործողություններ,  որոնք  պայմանականորենստացան «Ապրիլյան պատերազմ» անվանումը։
Այս  տեսանկյունից  գիտական  շրջանակներում  երևույթի  հատուկ  ուսումնասիրություն  չի  կատարվել։
  Բացի  այդ,  հաշվի  առնելով  Արցախյան  հակամարտությանհանգուցալուծման ձգձգման և ռազմական գործողությունների տիրույթ տեղափոխվելու հավանականությունը՝ առավել արդիական է դառնում ռազմական կամավորականության  գիտական  ուսումնասիրության  հարցը։
  Անհրաժեշտություն  է  առաջանումպարզելու կամավորական շարժման իմաստավորումներն ու պատերազմի սոցիալական «դեմքը» կամավորականների շրջանում, կամավորագրվելու նրանց շարժառիթները, պարզելու՝ ի՞նչն է ստիպում մարդուն մեկնել առաջնագիծ, ինչպե՞ս են գնահատում  ստեղծված  իրավիճակը,  ի՞նչ  բնութագրիչներով  են  օժտված  կամավորականները։
 Մյուս կողմից՝ կարիք կա դիտարկելու խնդիրը հասարակություն-բանակ փոխհարաբերությունների  շրջանակներում՝  բացահայտելով  կամավորական  շարժմանինստիտուցիոնալացման նախապայմաններն ու հեռանկարները։
Այսպես, սույն հոդվածն ամփոփում է Արցախյան պատերազմում կամավորականշարժման սոցիոլոգիական իմաստավորումներն ու կամավորների շրջանում պատերազմի սոցիալական դեմքը՝ բացահայտելով սոցիոլոգիական հետազոտության արդյունքները։
Կիրառված տեսամեթոդաբանությունն ընդգրկում է պատերազմի սոցիոլոգիան՝հասկանալու համար պատերազմի ունեցած դերը և ազդեցությունը հասարակությանմակարդակում, ինչպես նաև սոցիալական գործողության տեսությունը՝ դիտարկելուկամավորագրումը վերջինիս տեսանկյունից։
 Մինչև ուսումնասիրության արդյունքներին անցնելն օրինաչափ է համառոտ անդրադարձ կատարել աշխատանքի տեսականհիմքերին։
Ընդունված է համարել, որ սոցիոլոգիայում պատերազմը մեկնաբանող տեսությունները  բաժանվում  են    հայեցակարգային  երեք  մոտեցումների՝  կառուցվածքայինֆունկցիոնալիզմ,  կոնֆլիկտի  տեսություն  և  սիմվոլիկ  ինտերակցիոնիզմ,  որոնցիցյուրաքանչյուրը  զինված  հակամարտության  այս  ձևը  մեկնաբանում  է  տարբերտեսանկյուններից։
Այսպես, կառուցվածքային ֆունկցիոնալիզմի համաձայն՝ պատերազմը կատարում է որոշակի կարևոր գործառույթներ, ինչպիսին է օրինակ՝ հասարակական համերաշխության  բարձրացումը,  իսկ  որոշ  դեպքերում՝  անկախության  և  ժողովրդավարության  պահպանումը։
  Կոնֆլիկտի  տեսության  համաձայն՝  պատերազմը  մեծապեսիրացնում է պետության ռազմաարդյունաբերական համալիրի շահերը, ընդ որում՝ սոցիալական  պահանջմունքների  անտեսման  հաշվին։
  Սիմվոլիկ  ինտերակցիոնիզմիհամաձայն՝ պատերազմում կարևոր ու նշանակալի դեր են խաղում իմաստավորվածխորհրդանիշները, օրինակ՝ դրոշը, իսկ հասարակական կարծիքի ձևավորման վրամեծապես ազդում են պատերազմական հասկացությունների սահմանումները։
Ինտեգրացիոն սոցիոլոգիայի շրջանակներում, Պիտիրիմ Սորոկինը, հիմնվելով«սոցիալական համակարգ» հասկացության վրա, առանձնացրել է ներպետական ևմիջպետական  խաղաղության  հիմքերը՝  նշելով,  որ  պատերազմի  հիմնական  պատճառը նախևառաջ թաքնված է հասարակության կողմից հիմնական արժեհամակարգի և համապատասխան նորմատիվ համակարգերի (կրոնական, գիտական, տնտեսական,  դիվանագիտական,  քաղաքական,  էսթետիկական)  իրացման  գործընթացիթուլացման կամ դրանց միաժամանակյա գործառնության խաթարման մեջ [1]։
Դասական  սոցիոլոգիայի  այնպիսի  ներկայացուցիչներ,  ինչպիսիք  են  ԳեորգԶիմելը  և  Ջորջես  Սորելը,  իրենց  հայացքներում  համադրել  են  պատերազմականանմիջական փորձառության ազդեցությունը մարդկանց սոցիալական վարքի վրա ևմաքուր  նորմատիվային  միլիտարիզմը։
  Հեղինակները  պատերազմը  դիտարկում  ենորպես սոցիալական այնպիսի իրավիճակ, որն արմատապես և կտրուկ փոփոխում էսոցիալական դինամիկան։
 Այսպես, ըստ Ջ. Սորելի՝ սոցիալական կոնֆլիկտի պատճառով  եղած  մարդկային  զոհերը  ձևավորում  են  համերաշխության  զգացողությունխմբի անդամների միջև [2], իսկ Գ. Զիմելի համաձայն՝ պատերազմն ինքնին «բացարձակ  իրավիճակ»  [3]  (անգլերեն՝  «absolute  situation»)  է՝  յուրահատուկ  սոցիալականիրադարձություն,  որը  շրջանցում  է  ցանկացած  պարզ  փորձառություն՝  ընդգծելովմարդկային զգացմունքներն ու ստեղծելով նոր սոցիալական իմաստներ, որոնք վերջնականապես  թարմացնում  են  ամբողջ  հասարակության  բարոյական  արժեհա-մակարգը։
Սոցիալական գործողության տեսության կողմնակիցները և ինտերակցիոնիստները ժխտում են այն մոտեցումը, համաձայն որի սոցիալական վարքը մեծամասամբպայմանավորված է հասարակական կառուցվածքով և սոցիալական ինստիտուտներով, և պնդում են, որ սոցիալական կյանքը ձևավորելու հարցում անհատների դերնառավել պրոակտիվ է։
Մ. Վեբերն, օրինակ, գտնում էր, որ սոցիոլոգիան պետք է ուսումնասիրի սոցիալական  գործողություններն  ու  դրանց  երեք  ասպեկտները՝  իմաստը,  նպատակը  ևարժեքները։
  Գործողությունն,  ըստ  նրա,  սոցիալական  է  համարվում,  եթե  ակտորըդրանում ներդնում է որոշակի սուբյեկտիվ իմաստ, և երբ այդ իմաստն ուղղված է մեկուրիշին [4]։
Ըստ  Թալկոթ  Պարսոնսի  սոցիալական  գործողության  տեսության՝  դերակատարն իր նպատակներին հասնելու համար դիմում է տարբեր միջոցների, որոնց վրաազդեցություն են ունենում այնպիսի սոցիալական գործոններ, ինչպիսիք են նորմերը,արժեքները, գաղափարները, նաև իրավիճակային պայմանները [5]։
Թ. Պարսոնսի համաձայն՝ գործողության ժամանակ ակտորների վրա ազդումեն նաև մի շարք միջավայրային գործոններ, ինչպիսիք են օրինակ՝ նրանց կենսաբանական հատկանիշներն ու ժառանգականությունը, ինչպես նաև որոշ բնապահպանական  արտաքին  խոչընդոտներ,  որոնք  ազդում  են  նպատակների  և  միջոցներիընտրության վրա։
Այս աշխատանքի հիմքում ընկած է որակական մեթոդաբանությունը։
 Հետազոտվող օբյեկտն ուսումնասիրվել է երկու՝ պատերազմի և խաղաղության ընկալումների ևկամավորագրման շարժառիթների ու ինստիտուցիոնալացման դիտանկյունից։
Կիրառվել է տեղեկատվության հավաքման երկու մեթոդ՝ 1. խորին հարցազրույցի մեթոդ 12 կամավորականների հետ՝ ընտրված տիպայիններկայացուցչության սկզբունքով,2. թեմատիկ որակական հարցազրույցի մեթոդ՝  առանցքային հինգ տեղեկատուների հետ։
 Կամավորականների ընտրության չափանիշ են դարձել ռազմական փորձառությունը և բնակավայրը։
 Որպես առանցքային տեղեկատուներ հանդես են եկելկամավորական ջոկատների հրամանատարներ, ռազմական ոլորտի իրավաբաններև ռազմական լրագրողներ։
Հետազոտության արդյունքում հնարավոր եղավ պարզել կամավորների շրջանումպատերազմի և խաղաղության իմաստավորումը։
 Ընդ որում, կոնկրետ պատերազմիիմաստավորման  վերլուծության  համար  նպատակահարմար  է  օգտվել  կոնֆլիկտիԳալթունգյան եռանկյունու2 տրամաբանությունից՝ վերջինիս շրջանականերում անդրադառնալով մասնավորապես պատերազմական իրավիճակին, պատերազմի նկատմամբ  վերաբերմունքին,  ինչպես  նաև  պատերազմի  ընթացքում  ցուցաբերվող  վարքաձևերին։
Պատերազմական իրավիճակ. Պատերազմի կողմերի կերպարների շրջանակներում  կամավորները  հերոսությունը  սահմանում  են  որպես  հանուն  հայրենիքիգիտակված անձնազոհություն։
 Հերոսների մասին խոսելիս՝ կամավորների մի խումբայդ հասկացությունից տարանջատում է «իրական հերոսներին»՝ վերջինին չհամապատասխանող անձանց սահմանելով որպես «մարդիկ, ովքեր ուղղակի հերոսացվելեն»։
 Մինչդեռ «իրական հերոսների» մասին խոսելիս նշում են այն մարդկանց, ովքեր«հանձնվել են հայրենիքին»՝ նկատի ունենալով կռվում զոհվածներին։
Հերոսի ամենատարածված կերպարը Մոնթե Մելքոնյանն էր, ում հիշատակելիսկամավորները  հղում  էին  կատարում  բանավոր  պատմություններով  փոխանցվածհիշողություններին։
 Այսինքն, ըստ կամավորականների դիտարկումների, նրա մասինտեղեկատվությունը ոչ թե կրթության ինստիտուտի, այլ ոչ ֆորմալ աղբյուրների միջոցով է ապահովվում։
Ուշադրության արժանի հանգամանք է այն, որ հայ կամավորի և հերոսի սահմանումները  գրեթե  ամբողջապես  համընկնում  են.  այստեղ  ևս  նշվում  է  գիտակցվածանձնազոհության մասին։
 Այսինքն՝ կամավորներն ինքնահերոսացվում են՝ ձգտելովհերոսի հետ նույնացման։
 Ընդ որում,  այս տեսանկյունից հաճախ հղում է կատարվում2 Յ. Գալթունգի համաձայն՝ սոցիալական կոնֆլիկտը կազմված է երեք հիմնական բաղադրիչից՝ կոնֆլիկտային իրավիճակ, կոնֆլիկտային վերաբերմունք և կոնֆլիկտային վարքագիծ։
հայերի  գենետիկ  առանձնահատկություններով  պայմանավորված  ազգային  միասնականությանը, և կիրառվում են այնպիսի բնութագրիչներ, ինչպիսիք են «գիտակից»,«հայրենասեր», «անձնազոհ»,  «ֆիդայի» և «սուրբ մարդ»։
Պատերազմի նկատմամբ վերաբերմունք. Միավորելով կամավորների սահմանումները՝  պատերազմը  կարելի  է  բնութագրել  որպես  ոչ  նորմալ  իրավիճակ,  որըգլոբալ առումով ենթադրում է մշակույթների բախում՝ տարածքային խնդրի շուրջ, իսկլոկալ տեսնակյունից՝ բիզնես՝ մարդկանց կյանքի հաշվին։
Պատերազմն ասոցացվում է այնպիսի հասկացությունների հետ, ինչպիսիք ենանկրթություն, չարիք, տհաճություն, զենք, կորուստներ, ծուխ, արհավիրք, ամպրոպ,սով (Տե՛ս Պատկեր 1)։
Պատկեր 1. Պատերազմի մասին ասոցիացիաներըՀետաքրքրական  է,  որ  պատերազմը  ելակետային  հասկացություն  է  դառնումնույնիսկ խաղաղությունը սահմանելիս՝ վերջինս բնորոշելով կա՛մ որպես պատերազմի  բացակայություն,  կա՛մ  որպես  հաջող  պատերազմելու  արդյունք։
  Այսինքն՝խաղաղությունը որպես անկախ կատեգորիա պարզապես չի ընկալվում։
 Հայաստանյան հասարակությունը ոչ պատերազմի, ոչ խաղաղության հասարակություն է։
Ինչպես նշում է Լյուդմիլա Հարությունյանը՝ «այն հասարակություններում, որտեղչի  հաղթահարվել  անցած  պատերազմի  ստվերը,  մեծ  հավանականությամբ  տեղի  էունենում  «ոչ  պատերազմի,  ոչ  խաղաղության»  իրավիճակի  ամրապնդում»  [6]։
  Այստեսանկյունից, հետաքրքրական է, որ կամավորների շրջանում չկա հստակ կողմնորոշում այն հարցի շուրջ, թե «արդյոք Հայաստանը պատերազմի՞, թե՞ խաղաղությանհասարակություն է». կարծիքներն այստեղ ցրված կերպով կիսվում են բոլոր հնարավոր տարբերակների միջև։
Ի տարբերություն պատերազմի՝ խաղաղության հետ ասոցացվում են այնպիսիհասկացություններ,  ինչպիսիք  են՝  հանգստություն,  ջինջ  երկինք,  սեր,  երեխաներ,երջանկություն, ազատություն (Տե՛ս Պատկեր 2)։
Պատկեր 2. Խաղաղության մասին ասոցիացիաներըՍոցիալական ժամանակի զգացողություն. Պատերազմի ժամանակ անհատըօժտվում  է  նաև  սոցիալական  յուրօրինակ  հատկություններով,  մասնավորապես՝կարողություն  հարմարվելու  անորոշության  և  սպառնալիքով  լի  պայմաններին,  որիարդյունքում ձևավորվում է աշխարհընկալման յուրահատուկ մեխանիզմ, որը կարելիէ բնութագրել որպես «աշխարհի պատկեր՝ առանց ապագայի» [7]։
Ապագայի պլանավորման մեջ երիտասարդ կամավորները հաճախ նշում են, որերկարաժամկետ  պլանավորում  անում  են,  իսկ  «մոտավորապես  քանի՞  տարվակտրվածքով  եք  պլանավորում»  հարցի  պատասխաններում  տարիների  միջակայքըտատանվում է 1-2.5 տարվա մեջ։
 Այսինքն՝ ակնհայտորեն ապացուցվում է հետազոտության շրջանակներում առաջ քաշված այն վարկածը, որ ապագայի պլանավորումըկամավորականների շրջանում կարճաժամկետ է։
Ի վերջո, կարևոր է ուշադրություն դարձնել նաև այն հանգամանքին, որ կամավորականներն  իրենց  նշած  1-2.5  տարվա  միջակայքը  որակում  են  որպես  «երկարաժամկետ»,  ինչը  փաստում  է,  որ  ոչ  միայն  ապագայի  պլանավորումն  է  կարճաժամկետ,  այլև  ժամանակի  զգացողությունն  է  խիստ  սեղմված՝  առնվազն  2015  թ.-իտվյալներով Հայաստանում տղամարդկանց կյանքի սպասվող միջին տևողության (75տարի) համեմատության [8]։
Հետազոտության խնդիրներից էր նաև պարզել ռազմական կամավորականության  շարժառիթներն  ու  ինստիտուցիոնալացման  միտումները։
  Ուստի,  օրինաչափ  էհամառոտ  անդրադառնալ  նաև  կամավորագրման  հիմք  դարձած  շարժառիթներին,ինչպես  նաև  կամավորական  շարժման  ընթացքին  ու  ինստիտուցիոնալացմաննառնչվող առանձնահատկություններին։
Կամավորականության շարժառիթները. Հետազոտության արդյունքում ստացված տվյալները թույլ են տալիս խմբավորել կամավորականներին մի քանի հիմնականկատեգորիաների3 կամ իդեալական տիպերի՝ ըստ կամավորագրման շարժառիթների։
 Դրանք են՝ «Հանուն»-ի կատեգորիա (հանուն որևէ արժեքի),3 Կատեգորիաների անվանումները հիմնված են խորին հարցազրույցների ընթացքում կամավորականների արտաբերած պիտակների վրա։
հետապնդմամբ), «Շահ»-ի  կատեգորիա  (որոշակի  նյութական  կամ  ոչ  նյութական  շահի «Թալան»-ի կատեգորիա (սեփականության իրացման նպատակով), «Ժամանց»-ի կատեգորիա (հաճելի ժամանակ անցկացնելու ակնկալիքով)։
Ընդ որում՝ հետաքրքրական է, որ հետազոտությանը մասնակցած կամավորականներն իրենց դասում էին «հանուն»-ի կատեգորիային, և բացահայտում էին մյուստիպերը՝ միմիայն այլ կամավորների մասին խոսելիս։
Եթե երևույթը դիտարկում ենք վեբերյան սոցգործողության տեսության համատեքստում՝  կամավորականների  գործողությունները  հիմնականում  արժեքառացիոնալ  կամ  նպատակառացիոնալ  բնույթ  ունեն,  ինչը  նշանակում  է,  որ  կամավորագրումն, ընդհանուր առմամբ, ռացիոնալ ընտրության արդյունք է։
Կամավորականության  ինստիտուցիոնալացումը.  Առանցքային  տեղեկատուների հետ հարցազրույցների արդյունքում պարզ դարձավ, որ Ապրիլյան պատերազմիընթացքում կամավորական ջոկատների ձևավորումը տեղի է ունեցել երկու մակարդակում՝  Պաշտպանության  նախարարության  ստորաբաժանումների  և  Երկրապահկամավորականների միության։
 Ինստիտուցիոնալացման տեսանկյունից սոցիոլոգիական գլխավոր տեղեկատվությունն այն է, որ ՀՀ օրենքով պաշտպանված են միայնԵրկրապահ կամավորները, ինչը նշանակում է, որ անկախ կամավորները իրավաբանական կարգավիճակ չունեն, հետևաբար, նրանց իրավունքների պաշտպանությանհամար օրինական պահանջներ չեն կարող ներկայացվել։
Այսպիսով, ամփոփելով սույն հոդվածի հիմնական դրույթներն ու հետազոտական բացահայտումները, կարելի է հանգել այն եզրակացությանը, որ պատերազմը,հատկապես՝  Արցախյան  պատերազմը,  սոցիոլոգիական  յուրահատուկ  իմաստավորում ունենալով հայաստանյան հասարակությունում, կարող է այս կամ այն սոցիալական գործողությանը ձգտելու տարատեսակ շարժառիթներ ձևավորել հասա-րակության շրջանում, ինչպես նաև երևույթների յուրահատուկ ընկալումներ առաջացնել հասարակության անդամների ինքնությունում։
Նմանօրինակ սոցիալական նախաձեռնությունները սոցիոլոգիական լուրջ նշանակություն  ունեն,  և  մշտապես  կարիք  ունեն  ուսումնասիրությունների,  որոնց  արդյունքում ստացված սոցիալական տեղեկատվությունը կարող է վստահելի ու հիմնավորհենք  դառնալ  պետական  քաղաքականության  մշակման  և  որոշումների  կայացմանգործընթացում։
ԳՐԱԿԱՆՈՒԹՅՈՒՆ[2] Sorel G., Reflections on Violence, Glencoe։
 Free Press, 1950.[4]  Weber  M.,  The  Nature  of  Social  Action,  Runciman,  W.G.  'Weber։
  Selections  in[8] Հայաստանի Հանրապետության վիճակագրական կոմիտե, URL։
 http։
//www.armstat.am/am/?nid=126&id=11015 (Accessed։
 08.05.2017)։
Սմբատյան Հայկ ԱՐՑԱԽՅԱՆ ԿԱՄԱՎՈՐԱԿԱՆ ՇԱՐԺՄԱՆ ՍՈՑԻՈԼՈԳԻԱԿԱՆԻՄԱՍՏԱՎՈՐՈՒՄԸ ՔԱՌՕՐՅԱ ՊԱՏԵՐԱԶՄԻ ՀԱՄԱՏԵՔՍՏՈՒՄԲանալի բառեր՝ պատերազմ, խաղաղություն, կոնֆլիկտ, կամավորական շարժում,ընկալում, սուբյեկտիվ մեկնաբանում, շարժառիթ, սոցիալական ժամանակ,սոցիալական տարածություն, սոցիալական գործողություն, Ապրիլյան պատերազմ։
