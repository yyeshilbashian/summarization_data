ԻՍԼԱՄԻ ՏԵՍԱԿԵՏԻՑ ՇԱԽՄԱՏԻ ԹՈՒՅԼԱՏՐԵԼԻՈՒԹՅԱՆ ՀԱՐՑԻ ՇՈՒՐՋ«Ասում են` երբ Սիսսան [Սիսսա իբն Դահիրը – Ա. Գ.] հորինեց ու արքա Շիհրամիններկայացրեց շախմատ խաղը, վերջինս ցնցվեց հիացմունքից և լցվեց ցնծությամբ։
 Նահրամայեց  շախմատային  տախտակներ  տեղադրել  տաճարներում  և  համարում  էր,  որայդ խաղը լավագույն բանն է, որ կարելի է սովորել իբրև նախաբան` պատերազմականարվեստին, իբրև փառք` կրոնին ու աշխարհին, իբրև հիմք` ողջ արդարությանը»։
Իբն Խալլիկան (1211-1282 թթ.)1Երկիր  մոլորակի  վրա  բնակվող  տարբեր  ազգությունների,  կրոնների,  ռասաներիպատկանող ավելի քան 600 մլն մարդու2 միավորում է շախմատ խաղալը։
 Այս տեսակետից  առանձնակի  հետաքրքրություն  է  ներկայացնում  համաշխարհային  երկրորդխոշորագույն կրոնի` իսլամի և նրա իրավագիտական-աստվածաբանական հարցերովզբաղվող մասնագետների (ֆուքահա (արաբ.` ءاهق
ف)  եզրույթի ներքո միավորվողների)վերաբերմունքը  շախմատի`  իբրև  սեղանի  խաղի  թույլատրելիության  հարցին։
  Իսլամական իրավունքի` ֆիքհի (արաբ.` هق
ف) տեսակետից մարդու բոլոր գործողությունները  (այդ  թվում`  շախմատ  խաղալը)  դասակարգվում  են  ըստ  հետևյալ  5  կատեգորիաների (ընդհանուր անվամբ` ալ-ահկամ ալ-խամսա, արաբ.` ةس مخ لا لأ اماك ح).1.  վաջիբ  (արաբ.`  بجاو),  ֆարդ  (արաբ.`  ضر ف)  –  պարտադիր  գործողություններ,որոնց կատարումը ենթակա է պարգևատրման, իսկ չկատարումը` պատժի,2.  մանդուբ  (արաբ.`  بودن م),  մուսթահաբբ  (արաբ.`    ب  سم)  –  գործողություններ,որոնք խորհուրդ է տրվում կատարել, ու դրանց կատարումը ենթակա է պարգևատրման, իսկ չկատարումը պատժի ենթակա չէ,3.  մուբահ  (արաբ.`  حاب م)  –  չեզոք  գործողություններ,  որոնց  ո՛չ  կատարումն  է  ենթակա պարգևատրման, ո՛չ էլ չկատարումը` պատժի,4.  մակրուհ  (արաբ.`  هورك م)  –  անցանկալի  գործողություններ,  որոնց  կատարումը,սակայն, արգելված չէ և ենթակա չէ պատժի,5.  հարամ (արաբ.` مارح) – արգելված գործողություններ, որոք պատժելի են3։
Սույն հոդվածում ներկայացվում են շախմատի ձևավորումը, իսլամական իրավագետների  շրջանում  շախմատի  նկատմամբ  հաճախ  հակասող  տեսակետները,  դրանցպատճառները, հիմնավորումն ու արդիականությունը։
Այս  խաղի  առաջացման  պատմական  ժամանակաշրջանը  պատված  է  առեղծվածի մշուշով։
 Թեև շախմատն իր այժմյան ձևին մոտ տեսքով կարող էր հայտնի լինելդեռ «Մահաբհասյայի» հեղինակ Պատանջալիին (մ.թ.ա. 2-րդ դ.)4, ուսումնասիրողների2 Տվյալներն  ըստ  ՖԻԴԵ-ի  նախագահի`  «Ռուսաստանի ձայն»  ռադիոկայանին  տված  հարցազրույցի, տե՛ս՝http։
//voiceofrussia.com/2012_07_20/FIDE-motto-one-billion-of-clever-people/։
մեծ մասի կարծիքով՝ այն ի հայտ է եկել հավանաբար 5-6-րդ դդ.1։
 Սակայն ռուս գրոսմայստեր և հեղինակ Յուրի Ավերբախը (ծն. 1922 թ.) նշում է, որ շախմատի ծագմանաղբյուրներն  ու  պատճառները  կարելի  է  հասկանալ  միայն  շախմատից  առաջ  գոյություն  ունեցած  խաղերի  ուսումնասիրությունից  հետո2։
  Անկասկած  է,  որ  այս  ուղղությամբ դեռ շատ աշխատանք պիտի տարվի։
Շախմատի մասին վկայող առաջին գրավոր աղբյուրներից պետք է առաջին հերթին նշել միջին պարսկերենով գրված հետևյալ երկուսը` «Գործք Արտաշիրի` Պապակի  որդու»  (պահլ.`  Kār-nāmak  ī  Artaxšēr  ī  Pāpakān)3,  «Բացատրություն`  շախմատի  ևհայտնագործում` նարդու» (պահլ.`  Vičārišn ī čatrang u nihišn ī nēv-artaxšēr)4։
 Առանձնակի հետաքրքրություն է ներկայացնում հատկապես երկրորդը։
 Այս աղբյուրի հեղինակըփոխանցում  է  հայտնի  պատումը,  թե  շախմատը,  իբրև  գլուխկոտրուկ,  ՍասանյանԽոսրով Ա Անուշիրվան (531-579 թթ.) արքային է ուղարկել հնդիկ տիրակալ Դևսարմը։
 Վերջինս, ամենայն հավանականությամբ, համապատասխանում է Կանաուջի Մաուխարի դինաստիայի տիրակալ Սարվա Վարմանին (560/565-580 թթ.)5։
 Խաղ-գլուխկոտրուկը,  աղբյուրի  համաձայն,  ընդամենը  3  օրում  լուծում  է  Սասանյան  լեգենդարվեզիր  Վազուրգմիհրը  (Բոզորգմեհր-է  Բոխտագան)։
  Այս  պատումի  գեղարվեստականվերապատմումը կարելի է տեսնել նաև Ֆիրդուսիի (940-1019/1025 թթ.) «Շահնամե»ում6։
  Թեև  այս  ավանդությունների  պատմավավերագրական  արժեքը  խիստ  կասկածելի է, բայց դրանք շախմատի՝ Իրանում հայտնվելու ժամանակաշրջանի վերաբերյալպատկերացում  կազմելու  հնարավորություն  են  տալիս։
  Բրիտանացի  արևելագետ  ևշախմատի պատմության ուսումնասիրության դասական Հարոլդ Ջեյմս Ռութվեն Մըրրեյը  (1868-1955  թթ.),  հիմնվելով  պահլավական  տեքստի  վրա,  անգամ  նշում  է  շախմատի առաջացման կոնկրետ տարեթիվ` 570 թ.7։
 Ընդհանուր առմամբ համաձայնվելով  Մըրրեյի  հաշվարկների  հետ՝  հարկ  է  մեջբերել  խորհրդային  շախմատային  մեթոդիստ Յակով Ռոխլինի (1903-1995 թթ.) կարծիքը. «...Պարզ է դառնում, որ շախմատիհայտնագործումը չէր կարող մեկ մարդու վաստակ լինել։
 Պատմությունը խոսում է այնբանի  օգտին,  որ  64  վանդակ  ունեցող  քառակուսի  տախտակով  շախմատի  գաղափարի ու ձևի արարիչը ժողովրդի կոլեկտիվ մտածողությունն է...»8։
Շախմատը Հնդկաստանից Իրան բերեց նաև իր հնդկական անունը։
 Վերևում հիշատակված  պահլավերեն  տեքստերում  շախմատի  համար  գործածվող  «čatrang»  բառի,  ինչպես  նաև  դրանից  առաջացած  և  տարածաշրջանում  ապրող  ժողովուրդներինանցած  ձևերի  (հայ.՝  «ճատրակ»,  հուն.՝  ζατρίκιον  (զատրիկիոն),  արաբ.՝  ج نرطش   (շատրանջ), վրաց.՝ ჭადრაკი (ճադրակի)) մայրը «čaturaṅga» (սանսկ.՝       ) բառն է՝ «կազմուած  čatur՝  «չորս»  և  aṅga՝  «մաս,  անդամ  բառերից».  բուն  նշ.  «քառանդամ,  չորեքմասնեայ»»9։
  Անվան  բացատրությունը,  ամենայն  հավանականությամբ,  պայմանավորված է նրանով, որ ժամանակակից շախմատի հնդկական նախատիպը խաղ էր 4հոգու  համար10  ու  ներկայացնում  էր  4  տեսակի  զորքերի  պայքար  (մարտակարգեր՝1 Gollon J., Chess Variations։
 Ancient, Regional, and Modern, 3rd ed., Tuttle Publishing, 2013, p. 7.2 Averbakh Y., To the Question of the Origin of Chess, Moscow, 1999 (http։
//www.schachquellen.de/14912.html).3 Ռուս. թարգմ. տե՛ս Периханян А., Чунакова О., Книга деяний Ардашира сына Папака, Москва, 1987։
4 Ռուս. թարգմ. տե՛ս Орбели И., Тревер К., Шатранг. Книга о шахматах, Ленинград, 1936, էջ 49-52։
5 Syed R., King Sarvavarman of Kanauj։
 Did he convey caturanga to Khusrau Anushirvan, the Sassanid?, in “Arbeitspapiere/Working  Papers.  Chess  Originated  in  India.  Four  Contributions”,  2000,  pp.  1-12.  Դևսարմ  անվան  մեջ«դևա»  պատվանունը,  որ  հաճախ  կրում  էին  հնդիկ  արքաները,  սանսկրիտում  նշանակում  է  «աստված»՝տե՛ս Кочергина В., Учебник санскрита, Москва, 1994, էջ 336։
9 Աճառյան Հ., Հայերեն արմատական բառարան, հ. Գ, Երևան, 1977, էջ 190։
«ռատհա», փղեր՝ «հաստի», հեծելազոր՝ «աշվա», հետևակ՝ «փադատի». զորքի գլխինկանգնած  էր  «ռաջան»1)։
  Խաղի  առաջին  ազգագրական  նկարագրությունը  տվածԱբու  Ռայհան  ալ-Բիրունին  (լատինական  միջավայրում`  Ալբերոնիուս,  973-1048  թթ.)իր «Թարիխ ալ Հինդ» աշխատության մեջբերում է դրա նկարագրությունը2։
Հիմք ընդունելով Մըրրեյի հաշվարկները` 570 թ. (իսլամի մարգարեի՝ Մուհամմադի ծննդյան տարում) շախմատը թափանցում է Իրան։
 Այն լայն տարածում է գտնում ևՍասանյան  Խոսրով  Բ  Ափարվեզ  (590/591-628  թթ.)  արքայի  կողմից  Եգիպտոսիգրավման ընթացքում (619-620 թթ.) մուտք գործում Եգիպտոս3։
Սասանյան  պետության  գրավումից  հետո  (633-654  թթ.)4  արաբները  Սասանյանմշակույթի հետ ժառանգեցին նաև շախմատը5, և Խալիֆաթում ևս խաղը զգալի տարածում է գտել։
 Դա է ապացուցում այն, որ Իբն ալ-Նադիմի (932-990 թթ.) բիբլիոգրաֆիկ «Քիթաբ ալ-ֆիքրիսթ» աշխատության երրորդ բաժնի վերջին ենթաբաժնում6 հիշատակվում են արդեն 5 հեղինակներ, ովքեր գիրք են գրել շախմատի մասին՝1.  Ալ-Ադլի ար-Ռումի (9-րդ դ., «Քիթաբ աշ-շատրանջ»/«Շախմատի գիրք»),2.  Ար-Ռազի  (9-րդ  դ.,  «Լատիֆ  ֆի-շ  շատրանջ»/«Նրբագեղությունը  շախմատում»),3.  Աբու  Բաքր  բին  Յահյա  ալ-Սուլի  (854-946  թթ.,  «Քիթաբ  աշ-շատրանջ»/«Շախմատի գիրք»),4.  Ալ-Լաջլաջ (մահ.՝ 970 թ., «Քիթաբ մանսուբաթ աշ-շատրանջ»/«Շախմատայինխնդիրների գիրք»),5.  Ալ-Իքլիդիսի (10-րդ դ., «Քիթաբ մաջմու’ֆի մանսուբաթ աշ-շատրանջ»/«Շախմատային խնդիրների հավաքածու»)։
Խաղի տարածման ապացույց է նաև այն հանգամանքը, որ Աբբասյան 5-րդ խալիֆ Հարուն ալ-Ռաշիդը (786-809 թթ.) ու նրա արքունիքը սիրում և խաղում էին շախմատ7։
 Խալիֆը, չնայած բավական լավ շախմատիստ լինելուն, պարտվում է իր քրոջը՝Աբբասիային, և իր վեզիր Ջաֆարին8։
 Այս շրջանում արաբներն արդեն խաղացողներին,  ըստ  իրենց  պրակտիկ  ուժի,  բաժանում  էին  5  կարգերի,  որոնցից  բարձրագույնիմեջ միավորված խաղացողները քիչ էին (820 թ.` միայն 4-ը) և համարվում էին ժամանակի  գրոսմայստերները  (նրանք  ընդհանրաբար  կոչվում  էին  ալիյաթ9)։
  Ուստի  տրամաբանական է, որ արաբական միջավայրում հայտնվելուց հետո խաղի՝ ուղղադավանիսլամի  հետևորդի  ապրելակերպի  նորմերին  համապատասխանելու  և  թույլատրելիլինելու  հարցի  շուրջ  սկսվեցին  քննարկումներ,  ու  շախմատը  հարկադրված  էր  մղելբավական  դաժան  գոյության  պայքար10։
  Որքան  էլ  զարմանալի  է,  իսլամական  իրավական միտքն այս հարցի շուրջ հանգեց 3 տարբեր մոտեցումների11։
 Քանի որ հարցիշուրջ  իսլամական  դիրքորոշումը  տարընկալումների  տեղիք  է  տալիս,  հատկապես`Արևմուտքի այն երկրներում, որտեղ ակտիվորեն զբաղվում են տեղի իսլամական հա3 Wilkinson C., Chess։
 East and West, Past and Present, Metropolitan Museum of Art, 1968, p. XV.4  Pourshariati  P.,  Decline  and  Fall  of  the  Sasanian  Empire։
  The  Sasanian-Parthian  Confederacy  and  the  Arab  Con6  “The  Fihrist  of  al-Nadim։
  A  Tenth-Century  Survey  of  Muslim  Culture”,  ed.  and  trans.  by  B.  Dodge,  vol.  1,  New7 Bobrick B., The Caliph's Splendor։
 Islam and the West in the  Golden Age of Baghdad, Simon and Schuster, 2012,  8 Forbes D., The History of Chess։
 From the Time of the Early Invention of the Game in India Till the Period of Its10 Averbakh Y., A History of Chess։
 From Chaturanga to the Present Day, Russell Enterprises, 2012, p. 8.մայնքների հասարակական ինտեգրմամբ1, ընդհանրական պատկերացում ստանալուհամար անհրաժեշտ է մանրամասն անդրադառնալ բոլոր կողմերի կարծիքներին։
Նախ և առաջ պետք է նշել, որ հատկապես Եվրոպայում շախմատ խաղալիս խաղացողները  և  դիտողները  սովորաբար  որոշակի  գումարային  դրույքներ  էին  կատարում2։
  Նման  դեպքերը  իսլամի  տեսակետից  դասակարգվում  են  իբրև  քիմար  (արաբ.՝رام ق) և արգելվում ըստ Ղուրանի (2։
219, 5։
90)։
  Ուստի, խոսքը գնում է շախմատ խաղալու այն ձևերի մասին, որոնք խաղադրույքներ չեն ենթադրում։
Անհրաժեշտ  է  արձանագրել,  որ  ո՛չ  Ղուրանում,  ո՛չ  սուննայում,  ի  տարբերություննարդու, որևէ բան նշված չէ։
 Իսկ շախմատի արգելված լինելու մասին վկայող հադիսները, ինչպես հավաստում են Իսմայիլ իբն Քասիրը (1301-1373 թթ.) և այլ աստվածաբան-մուհադդիսներ, միանշանակ անարժանահավատ են և կեղծ3։
Չնայած շախմատն արաբներին հայտնի էր դեռ Մուհամմադի զինակիցների ժամանակից,  նրանցից  ոմանք  սեփական  կարծիքն  ունեին  խաղի  մասին։
  Մասնավորապես, ուղղափառ երկրորդ խալիֆի որդի Աբդուլլահ իբն Ումարը (614-693 թթ.) համարում էր, որ շախմատը նարդուց ավելի վատն է4։
 4-րդ ուղղափառ խալիֆ, Մուհամմադի փեսա Ալի իբն Աբի Տալիբը (600-661 թթ.) շախմատ խաղալը համարում էր խաղամոլության  դրսևորում5։
  Հայտնի  ասհաբներ  և  թաբիիներ  թույլատրել  են  խաղը,  օրինակ՝  Աբդուլլահ  իբն  Աբբասը  (619-687  թթ.),  Աբու  Հուրայրան  (603-681  թթ.),  ԻբնՍիրինը  (653-729  թթ.),  Հիշամ  իբն  Ուրվան  (680-763  թթ.),  Սաիդ  իբն  ալ-Մուսայյիբը(642-715 թթ.), Սաիդ իբն Ջուբայրը (665–714 թթ.)6։
Իջթիհադի  ոսկե  դարաշրջանի  աստվածաբանների  մեծամասնությունը  մակրուհկամ հարամ է համարել շախմատ խաղալը։
 Նրանք, զուգահեռ տանելով իրենց ծանոթնարդու  հետ,  համարում  էին,  որ  դրսից  եկած  խաղը  միայն  շեղում  է  մարդկանց  կարևոր և անհրաժեշտ գործերից7։
 Մասնավորապես, բնութագրական է Աբու Բաքր իբնալ-Արաբիի (1076-1148 թթ.) հետևյալ միտքը. «...Շախմատը նարդու եղբայրն է՝ սընված միևնույն կրծքից, և նույնական է մարդկանց կլանելու, նրանց ժամանակը մսխելու, Աստծո և աղոթքի մասին նրանց մոռացնել տալու տեսակետից»8։
Այժմ առանձին-առանձին անդրադառնանք հարցի շուրջ առկա 3 մոտեցումներին։
Առաջին տեսակետի համաձայն` շախմատ խաղալն արգելված (հարամ) կամ ծայրահեղ անցանկալի (մակրուհ թահրիման /արաբ.՝ ام ير  ت هورك م لا/) գործողություն է։
 Այնընդունում են սունիական 3՝ հանբալիական, հանաֆիական, մալիքիական մազհաբները։
 Իբն Քուդաման (1147-1223 թթ.) հաղորդում է, որ հանբալի կրոնագետները նշումեն,  թե  այնուամենայնիվ,  շախմատն  իրականում  նույնական  է  խաղերին,  որոնք  խաղացվում են զառով (ինչպիսին է նարդին), և դրա արգելումը կարգավորվում է անալոգիկ  պատճառաբանությամբ9։
  Հետաքրքիր  է,  որ  պատմում  են,  թե  ինքը՝  Ահմադ  իբնՀանբալն (780–855 թթ.) իր աշակերտների հետ կոչ էր անում շախմատիստի, գինեմոլիու երաժիշտի նման բարոյական վիրավորանք հասցնողների հանդեպ որդեգրել կոշտ(երբեմն`  ֆիզիկապես)  դիրքորոշում10։
  Իր  հերթին  Աբու  Հանիֆան  (699-767  թթ.)  ո'չողջունում և ո'չ էլ պատասխան ողջույն էր տալիս այն մարդուն, ով այդ պահին շախ1 Տե՛ս MacEoin  D., Music, Chess and  other  Sins։
  Segregation,  Integration,  and Muslim Schools  in  Britain, Civitas։
Institute for the Study of Civil Society, London, 2009 (http։
//www.civitas.org.uk/pdf/MusicChess AndOtherSins.pdf).5 Abdul-Rahman M., Tafsir Ibn Kathir Juz' 7 (Part 7)։
 Al-Ma'idah 82 to Al-An'am 110, London, 2009, p. 36.10 Hurvitz N., The Formation of Hanbalism։
 Piety into Power, Routledge, 2012, p. 68-69.մատ էր խաղում1։
 Մուհամմադ ալ-Ռայ ալ-Անդալուսին (1380-1449 թթ.) փոխանցում էմի զրույց, որի ընթացքում Մալիք իբն Անասին (711-795 թթ.) հարցնում են շախմատիմասին։
  Նա  արձագանքում  է.  «Արդյո՞ք  դա  ճշմարտության  մաս  է»։
  Պատասխանումեն. «Ոչ»։
 Այնժամ Մալիքը, մեջբերելով Ղուրանից (10։
32), ասում է. «Ի՞նչ կարող է լինելճշմարտությունից  անդին  բացի  մոլորությունից»2։
  Մոտավորապես  նույնաբովանդակհատված կարելի է տեսնել նաև «ալ-Մուվատտայում» (52։
7)3։
Երկրորդ տեսակետը, որին հարում է շաֆիական մազհաբը, արձանագրում է, որթեև  շախմատն  անցանկալի  է,  բայց  արգելված  չէ։
  Ալ-Նավավին  (1233-1277  թթ.)նշում է. «Մեր դպրոցի կարծիքն է, որ [շախմատ խաղալը] անցանկալի է, բայց ոչ արգելված»4։
  Ալ-Սուբկին  (1284-1355  թթ.),  միանալով  այս  կարծիքին,  համարում  է  այն«պարզ և ակնհայտ ճշմարտություն»5։
Երրորդ  տեսակետի  կողմակիցները  համարում  են,  որ  շախմատ  խաղալը  թույլատրելի է (մուբահ)։
 Նման տեսակետն են պաշտպանել վերևում հիշատակված Մուհամմադի  կողմնակիցներն  ու  նրանց  հաջորդները։
  Ժամանակակից  աստվածաբան  Յուսուֆ ալ-Քարադավին (ծ. 1926)  խոսում է շախմատի թույլատրելիության մասին՝ նշելով, սակայն, հետևյալ նախապայմանները.1.  խաղացողը չպետք է գլխովին տարվի խաղով` այդ պատճառով չկատարելովիր պարտավորությունները, օրինակ՝ աղոթքը (սալյաթ, արաբ.՝ ةلا ص ),2.  խաղը չպետք է ենթադրի գումարային որևէ տիպի խաղադրույքի կատարում,3.  խաղացողները չպետք է օգտագործեն անպարկեշտ արտահայտություններ ևվիրավորանքներ6։
Փաստորեն, շախմատն արգելված չէ, և հիմնական խնդիրը դրա նկատմամբ անձի  վերաբերմունքն  է։
  Անդալուզցի  գիտնական  Իբն  Աբդ  ալ-Բարրը  (978-1071  թթ.)գրում է. «Այս ամենը ցույց է տալիս, որ շախմատն ինքնին արգելված չէ։
 Եթե այդպեսլիներ, էական չէր լինի` շատ են շախմատ խաղում, թե քիչ։
 Այնուամենայնիվ, սա [թույլատրելիությունը]  գործում  է,  եթե  անձը  տարված  չէ  խաղով  կամ  չի  խաղում  ամբողջժամանակ»7։
  Ժամանակակից  իրավագետ,  Սիրիական  պատերազմի  ընթացքում  զոհված  Ռամադան  ալ-Բուտին  (1929-2013  թթ.)  նշում  է.  «Եթե  շախմատ  չափի  մեջ  (ժամանակի,  ուշադրության  առումով)  խաղան,  ապա  ես  որևէ  վատ  բան  չեմ  տեսնումդրանում։
 Համարում եմ, որ դա թույլատրված է։
 Շախմատ խաղալու արգելվածությանմասին ուղղակի տեքստ, ի տարբերություն նարդի խաղալու, հադիսներում չկա»8։
Կարծիքները միանշանակ չեն նաև շիաների շրջանում։
 Դրա ապացույցն է «իրանական  շախմատային  պատերազմը»։
  Իրանի  իսլամական  հեղափոխությունից  հետո1981  թ.  հեղափոխության  հայրը՝  այաթոլլահ  Ռուհոլլահ  Խոմեյնին  (1902-1989  թթ.),արգելեց  շախմատը,  քանի  որ  այն  նպաստում  էր  խաղամոլությանը  և  վնասում  հիշողությանը, կարող էր խաթարել ուղեղի աշխատանքն ու ձևավորել ռազմատենչի հոգեբանություն։
 1988 թ. համարելով, որ շախմատն այնուամենայնիվ, լավ մտավարժանքէ, նա վերացրեց իր իսկ արգելքը` պայմանով, որ չլինեն խաղադրույքներ9։
 Դրան հակառակ`  իրաքյան  շիաների  առաջնորդ  մեծ  այլաթոլլահ  Ալի  ալ-Սիստանին  (ծ.  1930)շախմատ  խաղալը  համարում  է  հարամ  մուտլաքան  (բացարձակ  արգելված,  արաբ.՝2 Dutton Y., Original Islam։
 Malik and the Madhhab of Madina, Routledge, 2007, p. 55.5 Նույն տեղում։
  اق طم مارح)։
 Նա նշում է, որ էական չէ, թե խաղը ենթադրում է խաղադրույքներ, թե՝ ոչ, ևէական չէ, թե խաղն ընթանում է իրական տախտակի առաջ, թե՝ համակարգչի1։
Այս ամենով հանդերձ, անգամ 21-րդ դարում շախմատը թե՛ պահպանողականների, թե՛ բարեփոխիչների շրջանում այդքան էլ ողջունելի զբաղմունք չէ։
 Համացանցային  իսլամական  ֆորումներին  շեյխերը  հաճախ  այս  հարցում  օրինակ  են  բերում  անտիկ մտածող Սենեկայի հետևյալ խոսքերը. «Ոչ թե մեր կյանքն է կարճ, այլ մենք չափազանց  շատ  ենք  ծախսում  այն։
  Կյանքը  բավական  երկար  է»2։
  Իսլամական  իրավունքի՝  խաղի  հանդեպ  անգամ  ամենաչեզոք  տրամադրված  մասնագետները  կոչ  ենանում ժամանակն առավել արդյունավետ և աստվածահաճո գործողությունների վրածախսել։
  Հատկանշական  է,  որ  հարցի  շուրջ  խորհուրդ  տվող  հոգևորականներն  անգամ, հաճախ հստակորեն խորհուրդ տալ դժվարանալով, իրենց կարծիքն ավարտումեն Ղուրանից մեջբերումով (2։
216), թե «Ալլահը գիտի, իսկ դուք չգիտեք»։
 Ցանկացածդեպքում,  շախմատն  իր  վերջնական  ձևավորման,  դեպի  Արևմուտք  տարածման  ևայժմյան փառքի համար շատ բանով պարտական է արաբներին։
 Դրա հավերժականառհավատչյան «ալ-Սուլիի ադամանդն» է՝ աներևակայելի գեղեցկության շախմատային մի խնդիր, որ առաջադրել էր իսլամական քաղաքակրթության լավագույն շախմատիստ Աբու Բաքր բին Յահյա ալ-Սուլին։
 Խնդիրն անլուծելի մնաց ավելի քան հազարտարի, մինչև 20-րդ դարավերջին լուծումն ի հայտ բերեց Յուրի Ավերբախը3։
Արշակ ԳևորգյանԻՍԼԱՄԻ ՏԵՍԱԿԵՏԻՑ ՇԱԽՄԱՏԻ ԹՈՒՅԼԱՏՐԵԼԻՈՒԹՅԱՆ ՀԱՐՑԻ ՇՈՒՐՋԲանալի բառեր՝ շախմատ, իսլամ, ֆիքհ, իսլամական դավանաբանություն, շախմատի ծագում, սեղանի խաղ, հարամ, շատրանջ, չատուրանգա, Ղուրան։
