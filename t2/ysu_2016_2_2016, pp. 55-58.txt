ՀԱՅԵՐԵՆԻ ԵՎ ՌՈՒՍԵՐԵՆԻ ԲԱՅԱԿԱՆ ԱՆԴԱՄԻ ԽՆԴԻՐ ԼՐԱՑՈՒՄՆԵՐԻ ԶՈՒԳՈՐԴՈՒՄՆԵՐԲայական  անդամի  խնդիր  լրացումները  հայ  և  ռուս  քերականությունների  կարևոր  բաղադրատարրերից  են։
  Թեև  հայերենը  և  ռուսերենը  սերում  են  միևնույն  լեզվաընտանիքից  (հնդեվրոպական),սակայն, որոշ ընդհանրություններով հանդերձ, դրսևորում են զգալի տարբերություններ։
Սույն  հոդվածում  փորձել  ենք  զուգադրել  բայական  անդամի  խնդիր  լրացումները  հայերենում  ևռուսերենում,  քննել  ենք  դրանց  առանձնահատկությունները՝  հայերենում  ուսումնասիրության  աղբյուրունենալով  Հովհաննես  Թումանյանի  պոեմները1,  իսկ  ռուսերենում՝  Ա.  Ս.  Պուշկինի  ստեղծագործությունները2։
 Փորձել ենք կատարել բայական անդամի խնդիր լրացումների արտահայտության միջոցների տիպաբանական քննություն՝ առանձնացնելով իմաստային առումները, կատարել ենք վիճակագրություն՝ ելնելով պոեմների լեզվանյութից։
Հայ  քերականության  մեջ  բայական  անդամի  խնդիր  լրացումների  վերաբերյալ  լեզվաբանականտարբեր մոտեցումներ գոյություն ունեն։
 Դասակարգելիս դրանց թիվը տարբեր լեզվաբանների աշխատություններում տատանվում է՝ յոթից (Ս. Գյուլբուդաղյան3) հասնելով մինչև երեք տասնյակ և ավելիի(Վ.  Առաքելյան4),  որը  պայմանավորված  է  խնդիրների  բազմաբնույթ  նրբիմաստները  խնդրի  առանձինտեսակ դիտելու կամ չդիտելու հանգամանքով։
 Լեզվաբանների մի մասը տարբերակում է ուղիղ և անուղղակի  խնդիրներ  (օրինակ՝  Վ.  Առաքելյանը,  Ս.  Աբրահամյանը),  իսկ  մյուս  մասը՝  սեռի  և  բնությանխնդիրներ (օրինակ՝ Ռ. Իշխանյանը, Մ. Ասատրյանը, Ս. Գյուլբուդաղյանը), մասնավորապես՝ Ա. Պապոյանի  և  Խ.  Բադիկյանի  «Ժամանակակից  հայոց  լեզվի  շարահյուսություն»  ձեռնարկում  ևս  խնդիրներըվերջին հիմունքով են դասակարգվում5։
Ռուսերենում  առանձնացվում  են  ուղիղ  և  անուղղակի  խնդիրներ.  վերջիններս,  արտահայտելովմասնավոր իմաստներ, առանձին տեսակների չեն բաժանվում6։
Ըստ խնդրառու բառի խոսքիմասային պատկանելության՝ ռուսերենում առանձնացվում են բայակից և անուն խոսքի մասերին կից խնդիրներ, ըստ արտահայտության եղանակի՝ ձևաբանացված և ոչձևաբանացված  (չձևաբանացված)  խնդիրներ7։
  Հայերենում  խնդիրներից  ամենահաճախադեպն  ուղիղխնդիրն է (446), որն արտահայտվել է ուղղականաձև կամ տրականաձև հայցականով և ձևավորվել էգոյական,  դերանուն,  ածական,  թվական  խոսքի  մասերով,  անորոշ  դերբայով,  օրինակ՝  Սերը  ողբանք,Չես  սիրում  ինձ,  Անուշը  թողեք  ուղիղն  ինձ  ասի,  Դուրս  քաշեցին  երկուսին,  Ուզեց  զոքանչի  ձվածեղուտել։
  Խնդիրների  ուսումնասիրության  մեջ  կարևորվում  է  բայերի  արժույթը,  որը,  ըստ  կապվող  միավորների  բնույթի,  հանդես  է  գալիս  որպես  ենթակաառություն,  ստորոգառություն,  խնդրառություն  ևպարագաառություն8։
  Բերված  նախադասությունների  բայերը  ենթակաառության  և  ուժեղ  խնդրառության տեսանկյունից երկարժույթ բայեր են։
Ռուսերենում ևս ուղիղ խնդիրը մեծ կիրառություն ունի, ինչպես՝ Прими приноменье, Юношу зови,хотят։
  Վերջինիս  մեջ  хотят  բայը,  ըստ  ենթակաառության  և  ուժեղ  խնդրառության,  երկարժույթ  բայ  է(ենթակայից  բացի՝  պահանջում  է  նաև  ստորոգելի՝  դրված  անորոշ  դերբայով՝  продать),  իսկ  продатьբայը  երկարժույթ  է՝  ըստ  ուժեղ  և  պարտադիր  խնդրառության,  ընդ  որում՝  խնդիրներից  մեկըհայցական  հոլովով  դրված  ուղիղ  խնդիր  է  (меня),  մյուսը՝  տրականով  դրված  հանգման  խնդիր(немилому)։
  Եթե  հայերենում  ուղիղ  խնդրի՝  ուղղականաձև  կամ  տրականաձև  դրվելը  պայմանավորված է անձի և իրի առումներով, ապա ռուսերենում պայմանավորված է նաև գոյականի սեռի քերակա1 Տե՛ս Թումանյան Հովհ., Երկերի լիակատար ժողովածու, Հատոր 3, Երևան, 1989։
2 Տե՛ս Пушкин А.С., Избранные сочинения, Том 1, Москва, 1980։
3 Տե՛ս Գյուլբուդաղյան Ս., Ժամանակակից հայոց լեզու, Երևան, 1988, էջ 174-185։
4 Տե՛ս Առաքելյան Վ., Հայերենի շարահյուսություն, հատոր 1, Երևան, 1958, էջ 283-331։
5 Տե՛ս Պապոյան Ա., Բադիկյան Խ., Ժամանակակից հայոց լեզվի շարահյուսություն, Երևան, 2003, էջ 139։
6 Տե՛ս Грамматика русского языка, Том 2, Синтаксис, Часть первая, Москва, 1960, стр. 558-570։
7 Տե՛ս Лекант П.А., Современный русский язык, Синтаксис, Москва, 2010, стр. 154-156։
8 Տե՛ս Ջահուկյան Գ., Ժամանակակից հայերենի տեսության հիմունքները, Երևան, 1974, էջ 467։
նական  կարգով։
  Պուշկինի  ստեղծագործություններում  տարբերությունները  հստակ  երևում  են՝  тебялобзал, оставляет он ночлега кров, землю поражают, аула бродит, оценит твою красу։
 Ի տարբերություն հայերենի՝ ռուսերենում ուղիղ խնդիրն անշունչ առարկա  ցույց տալիս, ստորոգելիական  մակբայների  առկայության  դեպքում  կարող  է  արտահայտվել  սեռական  հոլովով.  жальптичку // ему жалко денег։
 Առաջին օրինակում հայցական հոլովով է արտահայտվել, քանի որ շնչավորառարկա է մատնանշում։
 Ему жалко денег նախադասության մեջ գերադաս անդամն արտահայտվել էжалко մակբայով, որն ուժեղ և պարտադիր կառավարմամբ է կապակցվել տրական և սեռական հոլովով դրված խնդիրներին։
Ռուսերենում  ուղիղ  խնդիրը  սեռական  հոլովով  է  դրվում  նաև,  եթե  նախադասությունն  արտահայտված  է  անցողական  բայով  կամ  ստորոգելիական  մակբայով,  որոնցում  առկա  է  ժխտում՝  Не  пой,ночных  часов,  Не  отвергай  моих  молений։
  Բերված  նախադասություններում  բայերը,  ըստ  ուժեղխնդրառության, միարժույթ են. ուժեղ կառավարմամբ միայն ուղիղ խնդիր են պահանջում։
Ինչպես  հայերենում,  այնպես  էլ  ռուսերենում  առկա  է  կրկնակի  ուղիղ  խնդրի  իմաստը.  այս  դեպքում  բայը,  ըստ  ենթակաառության  և  ուժեղ  կառավարման,  եռարժույթ  է.  “Ты  учила  её  нашу  песню”։
Ռուսերենում,  մասնավորապես՝  Պուշկինի  ստեղծագործություններում,  ժխտում  արտահայտող  նախադասություններում ուղիղ խնդիրը սովորաբար հարցականով է դրվում, եթե1. ուղիղ խնդիրը նախադաս է ստորոգյալի նկատմամբ՝ Лица врагов не видит он, 2.  ուղիղ  խնդիրը  լրացնում  է  դիմավոր  բայ+անորոշ  կառույցին՝  Мне  не  хотелось  покидать  деревушку (не хотелось բայն այստեղ երկարժույթ է. ուժեղ կառավարմամբ է կապակցվել мне դերանվանըև покидать անորոշ դերբային)։
Հայերենում  անուղղակի  խնդիրներից  Հովհ.  Թումանյանի  պոեմներում  առանձնացրել  ենք  հանգման,  անջատման,  միջոցի,  ներգործող,  վերաբերության,  միասնության,  սահմանափակման  և  համեմատության  խնդիրները։
  Սակայն  ի  տարբերություն  հայերենի՝  ռուսերենում  անուղղակի  խնդիրներնառանձին տեսակների չեն բաժանվում, թեև զանազան իմաստներ են արտահայտում, որոնք համապատասխանում  են  հայերենի  խնդիրների  տեսակներին։
  Հովհ.  Թումանյանի  և  Ա.  Ս.  Պուշկինի  պոեմներնայս հարցում հսկայական լեզվական նյութ են տրամադրել.1.  հայերենում  հանգման  խնդիրն  արտահայտվել  է  տրական  հոլովով,  հետ,  համար,  վրա  կապերով՝ Տվին չոբան Կարոյին, Ա՞ղ է հարկավոր ոչխարի համար, Կռիվս եմ տալի հազար ցավի հետ։
Հանգման խնդրի իմաստը ռուսերենում արտահայտվում է տրական հոլովով, к, на նախդիրներով՝Склонясь  на  копие,  К  нему  приближалась,  Дай  руку  мне։
  Дай բայը,  ըստ  ենթակաառության  և  ուժեղխնդրառության, եռարժույթ է։
Անդեմ նախադասության մեջ գլխավոր անդամի հետ տրական հոլովով անուղղակի խնդիրը ցույցէ տալիս անձ (հազվադեպ առարկա)՝ որևէ վիճակում կամ որևէ զգացում կրող՝ Мне не спится, нет огня. այստեղ не спится բայը, ստորոգյալի գործառույթով հանդես եկող нет բառ-մասնիկը միարժույթ են։
2.  Հայերենում  անջատման  խնդիրն  արտահայտվել  է  միայն  բացառական  հոլովով,  ինչպես՝  Մեռնեմ պրծնեմ էս օրից, Նամարդը չի պրծնելու իմ ձեռից, Ես ազատվեմ էս ցավից, Անունը սըրտիցը հանի։
Անջատման  խնդրի  իմաստը  ռուսերենում  արտահայտվում  է  սեռական  հոլովով,  из,  от,  с  նախդիրներով,  ինչը,  թերևս,  պայմանավորված  է  նաև  նրանով,  որ  ռուսերենում  բացառական  հոլով  գոյություն չունի՝ Я вас бежал, Стрела выходит из колчана, Вы скрылись от него, Три ночи с ним не расставался,  Ее  спасут  от  посрамленья։
  Թվարկված  նախադասություններում  բայերն  անջատման  իմաստունեցող խնդիրներին կապակցվել են ուժեղ կառավարմամբ։
3.  Հայերենում  վերաբերության  խնդիրն  արտահայտվել  է  տրական,  բացառական  հոլովներով  ևկապական  կառույցներով.  տրական  հոլովով  վերաբերության  խնդիրները  հանդես  են  գալիս  ածականական  բառակապակցություններում՝  Էն  դարվիշի  անեծքին  անգութ  Ու  էս  վիճակին  տեղյակ  է  աստված,  Խոսում  են  Լոռու  հին-հին  քաջերից,  Պատմության  մասին  խոսքս  լրացավ,  Սկսավ  մտածել  չարքերի վրա և այլն։
Վերաբերության  խնդրի  իմաստը  ռուսերենում  արտահայտվում  է  նախդրիվ  (предложный)  հոլովով՝ Говорят о бранных, о красоте, о наслажденьях, Мечтает русский о победе, Жалел ли он о днях,О чем уныние моё, Мыслить о другой։
4. Հայերենում ներգործող խնդիրն արտահայտվել է հավասարապես և բացառական, և գործիական հոլովներով՝ Հալածված իր հորից, բախտից հալածված, ձեզ մոտ են թռչում հախուռն երամով, Մեգով են փաթաթված։
 Ներգործող խնդիրների հետ բայերը կապակցվել են ուժեղ կառավարմամբ։
Ռուսերենում, թերևս, պայմանավորված նրանով, որ բացառական հոլովը բացակայում է, ներգործող  խնդրի  իմաստն  արտահայտվում  է  միայն  գործիական  հոլովով՝  Я  гоним  судьбою,  С  волненьемпесни  он  внимал  одушевлённые  тобою,  В  думу  погружённый,  друзьями  окружённый  և  այլն։
  Ինչպեսհայերենում, ռուսերենում ևս ներգործող խնդրի իմաստով լրացումներին բայերն ուժեղ կառավարմամբեն կապակցվել։
5.  Հայերենում  միասնության  խնդիրը  ձևավորվել  է  հետ  կապով  և  գործիական  հոլովով՝  Շներիհետ ոչխարը տանում է արոտ, Գնամ աղջիկների հետ, Ո՞ւմ հետ եմ լինում, Վեր կացանք մի օր հինգ ուվեց հոգով։
 Բայերը միասնության խնդիրներին թույլ կառավարմամբ են կապակցվել։
Ռուսերենում  այս  խնդրի  իմաստն  արտահայտվում  է  с  (o)  նախդրով՝  С  ним  тайный  ужинческом жилище сидит, Дней не трать со мною, Он со мною бродит, Беги со мной և այլն։
6.  Հայերենում  միջոցի  խնդիրը  ձևավորվել  է  գործիական  հոլովով,  միջոցով  կապով՝  Ու  գրբացիչար  ջանքով,  գիր  ու  կապով,  բժժանքով  մանուկ  սիրտը  կոտրեցին,  Զուգել  են  գորգերով,  Էրեցիր  քուսիրով, Թոն ու ձյունով ձի են խաղում։
Ռուսերենում  այս  խնդրի  իմաստն  արտահայտվում  է  գործիական  հոլովով՝  Покрылись  тенью,славный брег Дуная своею смертью освятит, Песнью звонкой и приятной вдруг огласили весь гарем։
7. Սահմանափակման խնդիրը հայերենում արտահայտվում է բացառական հոլովով, մեջ կապով՝Ամեն մի բանից մնացել եմ խեղճ, Մեր մեջ մի քանի ծեր մարդ ընտրեցինք։
Ռուսերենում  այս  խնդրի  իմաստն  արտահայտվում  է  գործիական  հոլովով  և  նախդիրներով՝  Свиду был нервным, Но кто с тобою, Грузинка, равен красотою։
8.  Համեմատության  խնդիրը  հայերենում  արտահայտվել  է  բացառական  հոլովով,  քան  (թե)  կապով՝ Ավարիցդ առավել գործդ է սիրուն, Քաջ էր ու սիրուն քեզնից առավել, Կարմի՞ր է մերից։
Ռուսերենում  (մասնավորապես՝  Պուշկինի  ստեղծագործություններում)  այս  խնդրի  իմաստըդրսևորվել  է  ածականի  բաղդատական  աստիճանով  արտահայտված  ստորոգյալի  առկայության  դեպքում, ընդ որում՝ սեռական հոլովով, ինչպես՝ Твои пленительные очи яснее  дня, чернее ночи։
 Այս նախադասության մեջ яснее և чернее ածականներն ուժեղ և պարտադիր կառավարմամբ են կապակցվելհամապատասխանաբար дня և ночи խնդիր լրացումներին։
Ռուսերենում խնդիրների վերոհիշյալ իմաստները դրսևորվում են նաև նախդրավոր այլ կառույցներով՝ Для них унылой чередой дни, месяцы, лета проходят, Взор нежный, слёз упрек немой не властны над его душой, На Русь ли вновь идёт войною և այլն։
 Հայերենում նախդիրներին փոխարինում ենվերոհիշյալ կապերը։
Ի  տարբերություն  հայերենի՝  ռուսերենում  և  ուղիղ,  և  անուղղակի  խնդիրները  կարող  են  դրվելսեռական  հոլովով։
  Ռուսերենում  (մասնավորապես՝  Պուշկինի  ստեղծագործություններում)  անուղղակիխնդիրները սեռական հոլովով են դրվում, եթե.1.  ցույց  են  տալիս  անջատում,  հեռացում՝  Я  вас  бежал,  Страшится  ли  народов  гор  иль  козней2.  ցույց  են  տալիս  հպման,  շոշափման  առարկա,  ունեն  հանգման  իմաստ՝  Мы  берегов  достичь3.  ցույց են տալիս սպասման, փնտրման, ցանկության առարկա՝ Я ждал беспечно лучших дней։
Ի  տարբերություն  հայերենի՝  ռուսերենում  գործիական  հոլովով  դրված  անուղղակի  խնդիրը  կարող է ցույց տալ առարկա, որի վրա տարածվում է գործողությունը, այլ կերպ ասած՝ լինելով անուղղակի խնդիր՝ արտահայտում է ուղիղ խնդրի իմաստ՝ Что движет гордою душою, В гареме жизнью правитлень,  Кинжалом  я  владею,  ուստի,  բայերը  դրանց  կապակցվում  են  ուժեղ  և  պարտադիր  կառավարմամբ։
 Ուղիղ խնդրի իմաստը ռուսերենում արտահայտվում է նաև նախդիրներով կազմված անուղղակի  խնդիրներում՝  Я  в  лес  хочу.  այստեղ  хочу  բայն  ուժեղ  կառավարմամբ  է  կապակցվել  в  лес  անուղղակի խնդրին։
Այսպիսով՝  ռուսերենում  անուղղակի  խնդիրների  կառուցվածքում  հոլովաձևի  ընտրությունը  պայմանավորված է բայիմաստով, նրա բառակազմական  առանձնահատկություններով, նախադասությանանդամների շարադասությամբ։
Ռուսերենում  առանձնացվում  են  բայակից  (приглагольные)  և  անուն  խոսքի  մասերին  կից  (приименные) խնդիրներ՝ կախված խնդրառու բայի խոսքիմասային պատկանելությունից1։
 Բայակից խնդիրները  լրացնում  են  բային  տարբեր  ձևերում,  բայական  դարձվածին,  բայանվանական  դարձվածին  ևՊուշկինի  ստեղծագործություններում  հաճախադեպ  են՝  Стрелами  пронзают  в  облаках  орлов,  Сгораянегой и желаньем, ты забывала мир, Склоняясь к моему плечу, он умирал, իսկ անուն խոսքի մասերինկից  խնդիրները  լրացնում  են  բայանուններին  կամ  որակական  ածականներին  (приадъективные)  ևՊուշկինի  ստեղծագործություններում  քիչ  են  հանդիպում՝  Веленью  милому  покорный,  я  привстал,  Очём уныние моё, Аулов разоритель,  Рабов  избавитель։
 Այսպիսի  խնդիրներում կան որոշչային նշանա1 Տե՛ս Лекант П.А., Современный русский язык, Синтаксис, Москва, 2010, стр. 154-156կության  տարրեր,  ուստի,  գոյականական  անդամի  լրացումների  և  նման  խնդիրների  սահմաններըհեղհեղուկ են։
 Իսկ հայերենում այս կառույցները որոշիչ-որոշյալ կապակցություններ են. գոյականականանդամի  լրացումը  չի  կարող  հանդես  գալ  խնդրային  գործառույթով  (հմմտ.  Я  ещё  утром  окончилприёмку рыбы//Ես դեռ առավոտյան վերջացրի ձկան ընդունումը)։
Ըստ արտահայտության եղանակի՝ ռուսերենում առանձնացվում են ձևաբանացված (морфологизованный)  և  ոչ  ձևաբանացված  (неморфологизованный)  խնդիրներ։
  Վերոհիշյալ  խնդիրները  ձևաբանացված էին։
 Երկրորդ տիպի խնդիրներն արտահայտվում են անորոշով (инфинитив), որը գոյականացման  չի  ենթարկվում։
  Այսպիսի  խնդիրները  ռուսերենում  խիստ  սակավ  կիրառություն  ունեն,  քանի  որանորոշ դերբայը, ի տարբերություն հայերենի նույնանուն դերբայի, չունի հոլովի քերականական կարգ։
Ռուսերենում անորոշի օբյեկտային նշանակության երկու խումբ է առանձնացվում.1. բառակապակցություններ, որոնցում գլխավոր բառն արտահայտում է ներգործություն, ուղղվածություն անձին, որը պետք է կատարի գործողությունը՝ անվանված անորոշով, այլ կերպ ասած՝ դիմավոր բայն ու անորոշ դերբայը միևնույն ենթակայի գործողությունները չեն՝ Просим приехать, Приказалготовить самовар։
 Սրանցում просим և приказал բայերը, ըստ ենթակաառության և ուժեղ կառավարման, երկարժույթ բայեր են, 2. բառակապակցություններ, որոնցում նպատակի իմաստ է արտահայտվում՝ Как идут пленницымладые купаться в жаркие часы։
Հայերենում  անորոշի  հոլովվելու  քերականական  հատկանիշը  նրան  խնդրային  պաշտոններումլայնորեն կիրառվելու հնարավորություն է տալիս՝ Ուզում էր մորթել նրան աչքը բաց, Ուզում եմ երգել,Քու գալուն մեռնեմ։
Վիճակագրությունը  ցույց  է  տալիս  նաև՝  ինչպես  հայերենում  հոլովներով  ձևավորված  խնդիրլրացումները  գերազանցում  են  կապերով  ձևավորված  խնդիր  լրացումներին,  այնպես  էլ  ռուսերենումհոլովաձևերով կազմված խնդիր լրացումներն էապես գերազանցում են նախդրավոր կառույցներին։
Կարինե ԴիլոյանՀԱՅԵՐԵՆԻ ԵՎ ՌՈՒՍԵՐԵՆԻ ԲԱՅԱԿԱՆ ԱՆԴԱՄԻ ԽՆԴԻՐ ԼՐԱՑՈՒՄՆԵՐԻ ԶՈՒԳՈՐԴՈՒՄՆԵՐԲանալի բառեր՝ հայերեն, ռուսերեն, զուգորդումներ, խնդիր լրացում, ուղիղ խնդիր, անուղղակի խնդիր, արժույթ, հոլով, բայ, վիճակագրություն։
