«ԲԱՐԵԿԵՑՈՒԹՅԱՆ ՊԵՏՈՒԹՅՈՒՆ» ԵԶՐՈՒՅԹԻ ԲՈՎԱՆԴԱԿՈՒԹՅԱՆ ՀՍՏԱԿԵՑՄԱՆ ՀԻՄՆԱԽՆԴՐԻ ՇՈՒՐՋԱռ  այսօր  գիտական  գրականության  շրջանակներում  բացակայում  է  «բարեկեցության  պետություն» եզրույթի բովանդակության հստակ մեկնաբանումը։
 Այս տեսանկյունից շատ է կարևորվում հետևյալ հարցերի քննարկումը, որոնք մինչև այժմ չեն ստացել լիարժեք պատասխան. որքանո՞վ է նպատակահարմար  կիրառել  «բարեկեցության  պետություն  եզրույթը»,  որո՞նք  են  այն  բնութագրիչները,որոնք  տարբերակում  են  բարեկեցության  պետությունը  մյուս  պետություններից,  որքանո՞վ  է  նպատակահարմար «պետություն» բառին կցել «բարեկեցություն» բառը, եթե իրականում այդպիսինն են ժամանակակից բոլոր զարգացած երկրները։
Այս  բովանդակային  խնդիրը  կապված  է,  նախևառաջ,  անգլերեն  «welfare  state»  հասկացությանհետ,  որը  բավական  լայն  կիրառում  ունի  ամբողջ  աշխարհում։
  «Welfare  state»  ասելով`  համատարածնկատի ունեն այն պետությունները, որտեղ իշխանությունն ապահովում է բարեկեցության անհրաժեշտնվազագույն մակարդակը։
  Քանի որ ժամանակակից զարգացած բոլոր պետություններն ուղղակիորենկամ  անուղղակիորեն  իրենց  քաղաքացիների  որոշակի  հատվածի  համար  ապահովում  են  բարեկեցության որոշակի նվազագույն մակարդակ, ապա «բարեկեցության պետություն» տերմինը կարծես թե ամբողջությամբ կորցնում է իր բացատրական և տարբերակիչ գործառույթը։
 Վերոհիշյալ տերմինի փոխարեն  կարող  ենք  ժամանակակից  զարգացած  պետությունը  նկարագրող  ցանկացած  այլ  տերմին  կիրառել։
Այս տերմինը բարեկեցության պետություն սահմանելիս` օգտագործում է Գոստա Էսպինգ Անդերսենը1։
  Վերջինս  իր  հայտնի  «Բարեկեցության  կապիտալիզմի  երեք  աշխարհները»  աշխատությունումհետևյալ կերպ է պատասխանում այն հարցադրմանը, թե ինչ է իրենից ներկայացնում բարեկեցությանպետությունը.  «Գիտական  գրականությանը  հատուկ  է  բարեկեցության  պետության  նկատմամբ  իրական հետաքրքրության բացակայությունը։
 Տեսական այլ հետաքրքրություններով առաջնորդվող հետազոտողները  չեն  բարձրացնում  հայեցակարգային  այն  հարցադրումը,  թե  որ  դեպքերում  պետություննիրականում  կարող  է  համարվել  բարեկեցության  պետություն»2։
  Որքան  էլ  տարօրինակ  է,  Անդերսեննայդպես  էլ  չի  պատասխանում  այն  հարցադրմանը,  թե  ինչ  է  բարեկեցության  պետությունը։
  «Բարեկեցության  պետության  համընդհանուր  սահմանում  գոյություն  չունի։
  Դասագրքերում  առկա  բարեկեցության պետության համընդհանուր սահմանումը ենթադրում է, որ վերջինս պատասխանատու է ապահովել իր քաղաքացիների համար բարեկեցության որոշակի մակարդակ»3։
 Սակայն վերոհիշյալ սահմանման  դեպքում  հետևյալ  հարցերը  մնում  են  անպատասխան.  իսկ  ում`  աղքատների՞,  թե՞  հարուստներիհամար պետք է ապահովվի այդ բարեկեցությունը և բարեկեցության ի՞նչ մակարդակի մասին է խոսքը,ինչպե՞ս տարբերել բարեկեցության պետությունները ոչ բարեկեցության պետություններից։
Քննադատաբար վերլուծելով Էսպինգ Անդերսենի ուսումնասիրությունը՝ Դեբորա Միտչելը4 առաջէ  քաշում  հետևյալ  կարևոր  հարցադրումը՝  որքանո՞վ  է  նպատակահարմար  տիպաբանել  բարեկեցության  պետությունները,  եթե  դրանք  իրականացնում  են  միանման  սոցիալական  քաղաքականություն։
Միտչելի  կարծիքով՝  ժամանակակից  բոլոր  պետությունները  բարեկեցության  պետություններ  են։
  Վերջինս  հիմնավորում  է  իր  այս  տեսակետը՝  հիմնվելով  եկամուտների  ուսումնասիրման  լյուքսեմբուրգյան(Luxemburg Income Survey, LIS) մեթոդաբանության և տվյալների վրա, այսինքն՝ բնակչության անձնական  եկամուտների  անհավասարության  վիճակագրական  չափման  վրա։
  Սակայն  LIS  մեթոդաբանությունը հնարավորություն չի ընձեռում բացահայտելու աղքատության իրական պատկերը։
 Սակայն այս1 Տե՛ս Esping-Andersen G., The Three Worlds of Welfare Capitalism. Cambridge։
 Polity Press, 1990։
2 Տե՛ս նույն տեղում, էջ 20։
3 Տե՛ս նույն տեղում։
4 Տե՛ս Mitchell D., Welfare States and Welfare Outcomes in the 1980s// Social Security։
 50 years after Beveridge (Proceedings of anInternational Conference), University of York, էջ 47-67։
հետազոտողն  անդրադառնում  է  հետևյալ  կարևոր  հարցադրմանը.  ո՞վ  է  հանդես  գալիս  որպես  բարեկեցության պետության սուբյեկտ՝ պետությու՞նը, թե՞ կառավարությունը։
Միտչելի  կողմից  առաջ  քաշված  հարցադրմանը  փորձում  է  պատասխանել  մեկ  այլ  հետազոտող՝Ջոան Հիգինսը, ում կարծիքով առավել նպատակահարմար է կիրառել ոչ թե «բարեկեցության պետություն», այլ «բարեկեցության կառավարություն» տերմինը, քանի որ հին կառավարություններին հաճախփոխարինում  են  նորերը,  որոնք  չեն  կիսում  բարեկեցության  գաղափարը։
  Վերջինիս  կարծիքով՝  «նույներկրի սոցիալական քաղաքականության ուղղվածությունը կարող է կտրուկ փոխվել շատ կարճ ժամանակահատվածում»1։
 Վառ օրինակ է հանդիսանում Նոր Զելանդիան, որը բարեկեցության հասուն պետությունից վերածվեց նեոլիբերալ քաղաքականության պոլիգոնի 1990թ. կառավարության փոփոխությունից հետո։
Սոցիալական  քաղաքականության  տեսաբաններից  Ռիչարդ  Թիթմուսն  իր  «Բարեկեցության  պետություն. կերպարներ և իրականություն» հոդվածում նշում է, որ «1951 թ. սկսած այս տերմինը տարբեր  կերպ  է  մեկնաբանվում»։
  Վերջինս  այս  հասկացության  բովանդակությունը  համարում  էր  այնքանխնդրահարույց,  որ  գտնում  էր,  որ  այս  հասկացությունը  պետք  է  կիրառել  չակերտներում։
  Թիթմուսըգտնում էր, որ բարեկեցության պետությունների դասակարգումն ըստ սոցիալական ծրագրերի տեսակների  (սոցիալական  քաղաքականության  միջոցների)  նպատակահարմար  չէ,  քանի  որ  դրանք  բարեկեցության  պետության  տարբերակիչ  առանձնահատկություն  չեն։
  Ներկայումս  Արևմուտքի  զարգացածշատ  երկրներում  սոցիալական  ծրագրերի  իրականացումը  համարվում  է  պետության  կարևորագույնպարտավորություններից  մեկը2։
  Սակայն  բարեկեցության  պետության  քաղաքականության  նպատակները  կարող  են  միանգամայն  տարբեր  լինել՝  սոցիալական  ներառումից  մինչև  բնակչության  որոշակիհատվածի  (պարտադիր  չէ  ամբողջ  բնակչության)  անձնական  եկամուտների  մակարդակի  բարձրացումը։
 Քանի որ ժամանակակից զարգացած բոլոր երկրները հետապնդում են վերոհիշյալ նպատակներից  մեկը  կամ  մի  քանիսը,  հետազոտողները  նման  բոլոր  պետությունները  համարում  են  բարեկեցության պետություններ։
Հարկ է նշել, որ այլ լեզուներում անգլիական «welfare state» տերմինին համարժեք տերմիններ կիրառվել են ավելի վաղ։
 «Բարեկեցության պետություն» տերմինի ձևավորման պատմությունը վերլուծելիս՝  Լաուն  նշում  է,  որ  Գերմանիայում  և  ԱՄՆ-ում  այս  տերմինը  բացասական  իմաստային  երանգավորում ուներ մինչև Մեծ Բրիտանիայում սոցիալական օրենսդրության հետպատերազմյան բարեփոխումների  արդյունքում  վերջինիս  վերագրվեց  դրական  իմաստ։
  Վեյմարյան  հանրապետության  ժամանակաշրջանում կիրառվող «Woblfabrtsstaat» տերմինը քննադատության արժանացավ իր իմաստային անորոշության  պատճառով։
  Ավելի  ուշ  Գերմանիայում  պետության  ստանձնած  սկզբունքային,  միևնույնժամանակ  անձի  բարեկեցությունը  բարձրացնելու  իրատեսական  պարտավորությունները  նախընտրեցին  բնորոշել  «Sozialstaat»  տերմինով3։
  Ֆրանսիայում  «l’etat  providence»  տերմինի  շուրջ  բանավեճերըծավալվում  էին  միանգամայն  այլ  դիսկուրսի  շրջանակներում։
  Այդ  իսկ  պատճառով  այս  տերմինի  բովանդակությունն  ամբողջությամբ  չի  համընկնում  անգլերենում  կիրառվող  «welfare  state»  տերմինիբովանդակության  հետ4։
  Մեծ  Բրիտանիայում  «բարեկեցության  պետություն»  տերմինը  մեծ  ճանաչումձեռք  բերեց  արքեպիսկոպոս  Ուիլյամ  Թեմփլի  շնորհիվ,  ով  1941  թ.  փորձ  արեց  տարբերակել  մարդկանց բարեկեցությանն աջակցելու գործունեությունը տխրահռչակ «իշխանության պետության» (powerstate)  գործունեությունից  կամ  ինչպես  ոմանք  նախընտրում  են  անվանել  «պատերազմի  պետություն»(warfare state)։
Մոտ քսան տարի անց այն բանից հետո, երբ անգլիական «welfare state» տերմինը մեծ ճանաչումձեռք բերեց, սոցիոլոգ Դորոտի Ուեդերբերնը լեյբորիստների իշխանության գալու հետ կապված 1964թ. գրեց իր «Բարեկեցության պետության փաստերը և տեսությունները» հոդվածը, որտեղ նկարագրումէ «բարեկեցության պետության» տերմինի ծագման շուրջ ծավալվող բանավեճերը։
 Վերլուծելով բարեկեցության  պետության  մասին  անգլերենով  գրված  հետազոտողների  աշխատանքները՝  Ուեդերբերնըեկավ  այն  եզրահանգման,  որ  այս  տերմինի  բովանդակությունը  տարբեր  կերպ  է  մեկնաբանվում։
  Սակայն  վերջինս  նաև  նշում  է,  որ  «որոշակի  համաձայնություն  գոյություն  ունի  առանցքային  հետևյալհարցի  հետ  կապված.  բարեկեցության  պետությունը  փորձում  է  մեղմել  շուկայական  ուժերի  խաղը՝1 Տե՛ս Higgins J. States of Welfare։
 Comparative Analysis in Social Policy. Oxford։
 Blackwell, 1981, էջ 44-45։
2 Տե՛ս Titmuss R., The Welfare State։
 Images and Realities// Social Service Review. 1963. Vol. 37, էջ 6։
3  Տե՛ս  Low  R.  Introduction։
  the  Road  from  1945  //  Welfare  Policy  in  Britain։
  The  Road  from  1945/  H.  Fawcett,  R.  Low  (eds.).,Macmillan, 1999, էջ 3։
4 Ճիշտ այնպես, ինչպես որ անգլիական ավանդույթի համաձայն աղքատության ներքո ենթադրվում է եկամուտների ոչ բավարարմակարդակ, իսկ ֆրանսիական ավանդույթի շրջանակներում՝ առավել հաճախ սոցիալական մեկուսացում՝ առանց հաշվի առնելու եկամուտների մակարդակը։
ապահովելով  բոլորին  իրական  եկամուտների  նվազագույն  մակարդակ»1։
  Սակայն  այս  դեպքում  էլ  հետևյալ վիճահարույց հարցն է ծագում. կառավարության գործունեության ո՞ր ձևերը պետք է համարելիրական  եկամուտների  նվազագույն  մակարդակի  ապահովմանն  ուղղված  գործունեություն։
  Բնակչության  իրական  եկամուտների  նվազագույն  մակարդակի  ապահովումը  կարելի  է  դիտել  նեղ  իմաստով՝որպես այն ինստիտուտների գործառում, որոնք հաստատում են աշխատավարձի, հարկային արտոնությունների չափերը, տրամադրում սոցիալական աջակցություն։
 Սակայն այս հասկացության բովանդակությունը նպատակահարմար է ընդլայնել՝ ներառելով տնտեսական աճի խթանմանն ուղղված միջոցառումները, շրջակա միջավայրի պահպանումը, առողջապահության, կրթության ենթակառուցվածքները,բնակարանային սեկտորը, ինչպես նաև զբաղվածության ապահովմանն ուղղված ծրագրերը, այսինքն՝այն  ամենը,  ինչը  խոչընդոտում  է  բարեկեցության  մակարդակի  նվազմանը  և  խթանում  անձնական  ևկոլեկտիվ  եկամուտների  մակարդակի  բարձրացումը։
  Այսպիսով,  բարեկեցության  պետության  բնորոշհատկանիշներից  է  աղքատության  կանխարգելմանն  ուղղված  քաղաքականությունը,  ինչպես  նաևաջակցության տրամադրումն աղքատներին։
1961  թ.  պատմաբան  Էյսա  Բրիգսն  իր  «Բարեկեցության  պետությունը  պատմական  տեսանկյունից»  աշխատությունում  նշում  է,  որ  ««Բարեկեցության  պետություն»  արտահայտությունն  օգտագործվել է 1945 թ. հետո լեյբորիստական Մեծ Բրիտանիան նկարագրելու համար։
 Այստեղից էլ այն տարածվել է ամբողջ աշխարհում։
 Այս տերմինն ազատորեն կիրառվել է քաղաքական գործիչների և լրագրողների կողմից զարգացման տարբեր մակարդակներում գտնվող հասարակություններ բնութագրելու համար։
  Սակայն  «բարեկեցության  պետություն»  արտահայտությունը  հազվադեպ էր  սահմանվում։
  Պատմաբանները ևս փոխառել են այս տերմինը։
 Վերջիններս փորձել են վերաշարադրել 19-20-րդ դդ. պատմությունը, հատկապես Մեծ Բրիտանիայի պատմությունը` ներկայացնելով այն որպես բարեկեցությանպետության  «ծագման»  և  «զարգացման»  գործընթաց։
  Այս  տերմինը  կիրառվում  էր  ինչպես  սոցիալական,  այնպես  էլ  տնտեսական  փոփոխությունները  նկարագրելու  համար»2։
  Բրիգսը  կարծում  էր,  որ  իրկատարած պատմական վերլուծությունն արդարացնում է իր փորձը սահմանելու բարեկեցության պետությունը` որպես մի պետություն, որտեղ գիտակցաբար օգտագործում են կազմակերպված իշխանությունը  (քաղաքականության  և  կառավարման  օգնությամբ)  շուկայական  ուժերի  խաղի  կանոններնառնվազն երեք ուղղություններով փոխելու նպատակով3։
 Այդ ուղղություններն են ըստ Բրիգսի` •  նվազագույն եկամուտներ ունենալու երաշխիքների ստեղծումը,•  եկամուտների չնախատեսված կորստից ռիսկերի պաշտպանությունը,•  բոլորի` հնարավորինս բարձր կենսամակարդակ ունենալու իրավունքի իրացումը։
Բրիգսի կողմից առաջարկված այս երեք չափանիշները վերաբերում են ոչ միայն դրամական, այլևիրական եկամուտներին, մինչդեռ Ուեդերբերնը կարևորում է միայն դրամական եկամուտները։
 Այսպիսով,  Բրիգսի  կողմից  առաջարկված  «բարեկեցության  պետության»  սահմանումն  ավելի  հակիրճ  է  ևհստակ։
 Սակայն թե Բրիգսը, թե Ուեդերբերնն այս հասկացության բովանդակությունը վերլուծելիս՝ գալիս են այն եզրահանգման, որ բարեկեցության պետությունն ապահովում է յուրաքանչյուրի բարեկեցությունը միայն նվազագույն չափով՝ ինչպես կանխարգելիչ, այնպես էլ շտկողական (կորեկցիոն) միջոցառումների օգնությամբ։
Ըստ էության, «բարեկեցության պետության» բովանդակության հստակեցման հարցում կարևոր էընդհանուր  համաձայնության  ձեռքբերումը  գիտնականների  շրջանում  հիմնական  սկզբունքի  առնչությամբ։
 Ուեդերբերնը և Բրիգսը վերլուծելով «welfare state» տերմինի բովանդակությունն իրենց ժամանակակիցների աշխատություններում՝ բացահայտեցին, որ  վերջիններս կիրառել են այս տերմինը նույնիմաստով,  և  թեպետ  ոչ  ակնհայտ,  սակայն  գիտակցել  են  բարեկեցության  պետության  իմաստայինտարբերությունները  բնութագրող  չափանիշների  գոյությունը։
  Այս  կոնսենսուսային  մոտեցման  շրջանակներում  կարևորվում  է կամ  նվազագույն  իրական եկամուտներ  ունենալու  երաշխիքը,  կամ  էլ  բոլորին հնարավորինս բարձր կենսամակարդակով ապահովելու գաղափարը։
 Ժամանակակից զարգացածբոլոր  պետությունները  փորձում  են  մեղմել  շուկայական  ուժերի  ազդեցությունը`  իրենց  բնակչությանորոշակի խմբերի շահերից ելնելով և հանուն վերջիններիս բարեկեցության։
Ըստ Ուեդերբերնի՝ իր ժամանակակիցները միակարծիք են այն հարցում, որ բարեկեցության պետության  սոցիալական  քաղաքականությունը  պետք  է  ուղղված  լինի  աղքատներին,  սոցիալապես  մեկուսացվածներին,  սահմանային  (մարգինալ)  վիճակներում  գտնվողներին,  նրանց,  ովքեր  ամբողջությամբ զրկված են տնտեսական իրավունքներից։
 Ուեդերբերնը գտնում էր, որ շատ քչերն են կիրառում1 Տե՛ս Wedderburn D., Facts and Theories of the Welfare State// the Socialist Register 1965/ R. Miliband, J. Saville (eds.), L. MerlinPress, 1965, էջ 127-128։
2 Տե՛ս Briggs A., The Welfare State in Historical Perspective// European Journal of Sociology, 1961, էջ 221։
3 Տե՛ս նույն տեղում, էջ 228։
այս տերմինն այնքան լայն իմաստով, որքան որ լայն իմաստով կիրառում է տնտեսագետ Ջեյմս Միդը1։
Միդի  սահմանման  համաձայն՝  «բարեկեցության  պետությունը  ներառում  է  հարուստների  եկամուտներից հարկերի գանձումը՝ աղքատների եկամուտների ուղղակի կամ անուղղակի սուբսիդավորման նպատակով»2։
Այսպիսով, աղքատներին դիտելով որպես «բարեկեցության պետության» բովանդակությունը սահմանելու  համար  կարևոր  չափանիշ,  բոլորի  համար  բարեկեցության  ապահովումը  ենթադրում  էր  աղքատների  համար  նվազագույն  արդյունավետությամբ  գործառող  սոցիալական  պաշտպանության  համակարգի  ստեղծում,  որն  աշխատելու  էր  մնացորդային  սկզբունքի  համաձայն։
  Այս  հանգամանքն  արդեն իրավունք էր վերապահում նույնիսկ ոչ էգալիտար, հիերարխիկ ինտեգրատիվ մոդելի վրա կառուցված  պետություններին  կոչվելու  «բարեկեցության  պետություններ»3։
  Եվ  հակառակը,  էգալիտար  համարվող  ցանկացած  պետություն  (օրինակ՝  ԱՄՆ),  որն  ապահովում  էր  իր  բնակչության  մեծ  մասին,  չէրկարող  հավակնել  կոչվելու  բարեկեցության  պետություն,  եթե  աջակցության  ոլորտից  բացառեր  բնակչության որևէ խմբի։
Անդրադառնալով  հետազոտական  նախագծերի  հայեցակարգային  խառնաշփոթին՝  հարկ  է  նշել,որ,  ըստ  էության,  հիմնախնդիրների  առաջացումը  մեծ  մասամբ  պայմանավորված  է  նրանով,  որ  որոշհեղինակներ  չեն  բացատրում,  թե  ինչ  ծրագիր  (նախագիծ)  են  կարևորում,  երբ  կիրառում  են  «բարեկեցության  պետության»  հայեցակարգը։
  Բարեկեցության  պետությանն  առնչվող  գիտական  գրականության  վերլուծությունը  ցույց  է  տալիս,  որ  տարբեր  հեղինակների  կողմից  առաջարկված  մոտեցումներիմիջև  հակասությունները  հիմնականում  պայմանավորված  են  նրանով,  որ  վերջիններս  հավանաբարանգիտակցաբար փորձում են իրականացնել անհամեմատելի ծրագրեր անհամատեղելի դիսկուրսներիշրջանակներում4։
 Կարելի է առանձնացնել նվազագույնը վեց այդպիսի նախագծեր՝•  Առանձնացնել  բարեկեցության  պետության  տեսակները,  որն  իրենից  ներկայացնում  է  աբստրակտ նախագիծ։
 Վերջինս ենթադրում է իմաստային չափանիշների մշակում։
•  Նկարագրել բարեկեցության պետության հիմնական բնութագրիչներն ըստ վերոհիշյալ տիպերի,ինչն իրենից ներկայացնում է էմպիրիկ նախագիծ։
•  Դասակարգել  պետության  գործառույթները  սոցիալական  քաղաքականության  ոլորտում։
  Այսպարագայում նախագիծը դառնում է առավել վերլուծական, քան նկարագրողական։
•  Նշել, թե որոնք են պետության գործողությունները սոցիալական քաղաքականության ոլորտում։
Այս դեպքում գործ ունենք ծրագրային, նորմատիվ նախագծի հետ։
•  Բացատրել, թե ինչպես է պետությունն սկսել իրականացնել սոցիալական քաղաքականություն։
Այս մոտեցումը ենթադրում է պատմական վերլուծության իրականացում։
•  Գնահատել, թե որքան արդյունավետ է պետությունը կատարում իր գործառույթները սոցիալական քաղաքականության ոլորտում։
 Նման նախագիծը պահանջում է ֆունկցիոնալ արդյունավետության չափանիշների մշակում։
Թերևս  վերոգրյալը  նախագծերի  ընդամենն  իդեալական  դասակարգումն  է։
  Սակայն  իրականումտարբեր  հեղինակներ  կարող  են  տարբեր  կերպ  համադրել  նախագծերի  տարրերը։
  Բայց  արդյո՞քնրանք գործում են միևնույն ինտելեկտուալ դիսկուրսի շրջանակներում։
 Նույնիսկ եթե վերջիններս խոսում են «միևնույն լեզվով», արդյո՞ք նկատի ունեն միևնույն նախագծերը։
Վերոհիշյալ հիմնախնդիրների առկայության դեպքում թե՛ գիտական ուսումնասիրությունները, թե՛սոցիալական քաղաքականությունն էականորեն կշահեն այնպիսի չափանիշների, ինչպես նաև տերմինների կիրառումից, որոնց բովանդակության վերաբերյալ առկա է որոշակի համաձայնություն, որոնք էլհնարավորություն կտան՝•  Հստակ առանձնացնել միայն բնակչության որոշակի մասի համար (հիմնականում միջին և միջինից  բարձր  եկամուտ  ունեցող  քաղաքացիները)  բարեկեցություն  ապահովող  պետություններնայն պետություններից, որոնք ապահովում են բարեկեցություն բոլոր քաղաքացիների համար։
•  Այս դեպքում զգալիորեն կհեշտանա բարեկեցության պետության արդյունավետության գնահատումը։
Ամփոփելով,  կարող  ենք  գալ  այն  եզրահանգման,  որ  բարեկեցության  պետությանն  առնչվող  գիտական գրականության շրջանակներում առ այսօր չկան մշակված հստակ չափանիշներ, որոնց օգնու1 Միդը ոչ միայն գիտնական էր, այլ նաև ֆինանսների նախարարության պաշտոնյա։
 Այնպես որ վերջինիս կողմից առաջարկվածսահմանման շրջանակներում կարևորվում էր նաև կառավարության դիրքորոշումը։
2 Տե՛ս Wedderburn D., 1965, էջ 128։
3 Եվրոպական աշխարհամասում այդպիսի պետություններ էին, օրինակ, Ֆրանսիան և Գերմանիան։
4  Աղքատության  հիմնախնդրի  և  պետության  սոցիալական  քաղաքականության  վերլուծության  ժամանակ,  ըստ  Միշել  Ֆուկոյի,միաժամանակ կիրառվում են մի քանի, միմյանց հակասող դիսկուրսներ, որոնք կարող են պայմանավորել հետազոտություններիանարդյունավետությունը կամ արդյունավետության նվազումը։
յամբ հնարավոր է նկարագրել բարեկեցության պետությունը։
 Ավելին, գիտնականների շրջանում բացակայում է թեկուզ և ժամանակավոր համաձայնություն այն հարցի շուրջ, թե որ դիսկուրսի շրջանակներում  է  նպատակահարմար  աշխատել՝  պատմական,  գաղափարախոսական,  ինստիտուցիոնալ,  ֆունկցիոնալ և այլն։
Մարինե Յարմալոյան«ԲԱՐԵԿԵՑՈՒԹՅԱՆ ՊԵՏՈՒԹՅՈՒՆ» ԵԶՐՈՒՅԹԻ ԲՈՎԱՆԴԱԿՈՒԹՅԱՆ ՀՍՏԱԿԵՑՄԱՆ ՀԻՄՆԱԽՆԴՐԻ ՇՈՒՐՋԲանալի բառեր՝ բարեկեցության պետություն, սոցիալական քաղաքականություն, աղքատություն, կենսամակարդակ, իրական եկամուտներ։
