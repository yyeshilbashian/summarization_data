ԱՆՑՅԱԼԻ ՆԵՐԿԱՅՈՒԹՅՈՒՆԸ ԵՎ ՆԱԽԿԻՆ ՍՏՐՈՒԿՆԵՐԻ ԻՆՔՆՈՒԹՅԱՆ 
ԽՆԴԻՐԸ ԹՈՆԻ ՄՈՐՐԻՍՈՆԻ «ՍԻՐԵՑՅԱԼԸ» ՎԵՊՈՒՄ 
«Թեև անցյալը զսպաշապիկ չէ, որ ճնշի ու զսպի, սակայն այն չպետք է մոռացվի։
Մարդը պիտի քննադատի այն, փորձարկի, դիմակայի դրան և հասկանա այն, 
որպեսզի նվաճի ճշմարիտ, հասուն իմաստություն»։
          Թոնի Մորրիսոն 
Վերոնշյալ  տողերը,  թերևս,  լավագույնս  են  ներկայացնում  աֆրոամերիկյան 
գրականության էությունը, այն գրականության, որը միջազգային տարածում գտավ և 
քննադատության  արժանացավ  հատկապես  1970-ական  թթ.-ին՝  մասնավորապես 
Թոնի Մորրիսոնի գրական գործունեության շնորհիվ։
 Այդ գրականության գերնպատակն  է  անցյալի  հաղթահարման  շնորհիվ  ներկայում  սեփական  ինքնության  հաստատումը։
 Նման խնդիր է բարձրացված Մորրիսոնի «Սիրեցյալը» վեպում, որի բոլոր 
սևամորթ  հերոսները՝  սևերի  հասարակության  ներկայացուցիչները,  սեփական 
անցյալի զոհն են դարձել և կարծես թե չեն կարողանում ազատվել դրանից։
 Էլիոթ 
Բաթլեր-Էվանսը  նշում  է,  որ  Մորրիսոնի  վեպերի  հումքը  «սևամորթների  անցյալի 
իրականությունն է» [1]։
 Մորրիսոնն իր ստեղծագործության մեջ համադրում է ամերիկյան գրականության ավանդույթները, պոստմոդեռնիստական միտումները և աֆրոամերիկյան  էության  առանձնահատկությունները։
  Նրա  եռագրությունը  («Սիրեցյալը» - 1987 թ., «Սեր» - 2003 թ., «Խղճահարություն» - 2008 թ.) ներկայացնում է «սիրո,  ստրկության  և  կնոջ  բնության  ու  մայրական  զգացմունքների  վրա  դրա  ավերիչ 
ազդեցությունը կին գրողի աչքերով» [2]։
«Սիրեցյալը»  վեպի  հիմքում  Մարգարեթ  Գարների  իրական  պատմությունն  է՝ 
փախուստի դիմած մի ստրկուհի, ով սպանում է իր երեխաներից մեկին՝ դանակով 
կտրելով նրա կոկորդը, որպեսզի փոքրիկը խուսափի ստրուկի ճակատագրից։
 Վեպի 
ամբողջ ընթացքում ծանոթանում ենք ստրկության սարսափելի պատմություններից 
մնացած  հիշողությունների։
  Կենտրոնում  Սեթիի  պատմությունն  է,  որին  զուգահեռ 
ներկայացվում  է  նաև  Օհայո  նահանգի  Ցինցիննատի  բնակավայրի  մյուս  նախկին 
ստրուկների  կյանքը  Վերակառուցման  դարաշրջանում  (1873  թ.)։
  Այս  ամենը  ներկայացվում է պոստմոդեռնիստական հնարքով, այն է՝ ժամանակային սահմանների 
խախտում  և  տեղ-տեղ  կերպարների  գիտակցության  հոսք։
  Մեր  առջև  են  նախկին 
ստրուկներ, որոնց անցյալն իրենց հանգիստ չի տալիս՝ Սեթի, Փոլ Դի, Բեբի Սագզ և 
ուրիշներ,  ինչպես  նաև  նրանց  արդեն  ազատ  սերունդը,  որն  անգիտակցական 
մակարդակում դեռևս կրում է ստրկության հետևանքները՝ Դենվեր։
 Այդ են փաստում 
Սեթիի հետևյալ խոսքերը. «Ես սովոր էի մտածել, որ դա իմ վերհուշն է։
 Գիտեք, որոշ 
բաներ մոռանում ես, սակայն որոշները՝ երբեք։
 Բայց դա չէր։
 Վայրեը, վայրերը դեռևս 
այնտեղ են։
 Եթե տունը այրվում է, այն այլևս չկա, բայց վայրը, դրա պատկերը մնում 
է և ոչ միայն իմ վերհուշում, այլ այնտեղ՝ աշխարհում։
 Այն, ինչ ես հիշում եմ, իմ գլխից 
դուրս  լողացող  պատկեր  է։
  Նկատի  ունեմ՝  եթե  անգամ  չեմ  մտածում,  եթե  անգամ 
մահանամ,  իմ  արածի  կամ  իմացածի  կամ  տեսածի  պատկերը  կմնա։
  Ճիշտ  այն 
տեղում, ուր այն տեղի է ունեցել» [3]։
Սեթին  և  18-ամյա  Դենվերն  ապրում  են  124  տանը  Սեթիի  մահացած  աղջկա 
ուրվականի  մշտական  ուղեկցությամբ։
  Սեթին  հարատև  պայքարի  մեջ  է  անցյալից 
ազատվելու համար այնքան ժամանակ, քանի դեռ չէր հայտնվել Փոլ Դին՝ նրա ընկերը 
«Քաղցրիկ  տնից»,  որը  վանում  է  ուրվականին։
  Մորրիսոնը  ցույց  է  տալիս,  որ 
«սևամորթների  ընկալմամբ  մեռյալները  և  կենդանի  մարդիկ  նույն  աշխարհում  են 
ապրում» [4]։
 Այդ է վկայում նաև հետևյալ դրվագը վեպից, երբ Փոլ Դին գերեզմանոցի 
կողքով անցնելիս լսում է մեռյալների դժգոհություններն ու ոռնոցը. «… երկնքի պես 
հին գերեզմանոցը՝ լի Մայամիի մեռելների խռովությամբ, որոնք այլևս չեն գոհանում 
իրենց ծածկող թումբերի տակ հանգստանալուց։
 […] Վրդովված […] նրանք գոռում 
էին Լիքինգ գետի ափերի վրա, հոգոց հանում Քեթրին Սթրիթի ծառերի մեջ և քամին 
քշում խոզերի փարախների վրայով» [3]։
Առօրյա  կյանքում  մեռյալների  ներկայության  մեկ  այլ  «ապացույց»  է  հետևյալ 
հատվածը,  որում  տեսնում  ենք  սևամորթների  այն  համոզմունքը,  թե  մահացած 
մարդիկ դեռևս շարունակում են ակտիվ մասնակցել իրենց կյանքին. «… մեռյալների 
կենդանի գործունեությամբ բնակեցված տուն …» [3]։
Նման գիտակցություն ունեցող մարդիկ չեն կարող ազատվել իրենց անցյալից, 
անգամ  եթե  այդ  անցյալի  հիշատակությունը  միայն  ճնշում  և  խաթարում  է  իրենց 
կյանքի բնականոն ընթացքը։
գիստ է թողել Սեթիին(cid։
0) նա կարող է նայել դեպի ապագան Փոլ Դիի և իր դուստր 
Ուրվականին վանելուց հետո մի կարճ պահ թվում է, թե անցյալն արդեն հանԴենվերի հետ։
 Սակայն շուտով նրանց կյանքում հայտնվում է ինքն իրեն “Beloved” 
կոչող 20-ամյա մի աղջիկ, ով բացի անունից ուրիշ ոչինչ չէր հիշում իր մասին։
 Գրքում 
պարբերաբար ակնարկվում է այն փաստը, թե Բելը Սեթիի սպանված երեխան է, ով 
վերադարձել  է  հասուն  տարիքի  աղջկա  կերպարանքով։
  Միանգամից  խորը  կապվածություն է առաջանում Սեթիի և Բելի միջև, տարօրինակ սեր, որի մասին Փոլ Դին 
հետևյալ կերպ է արտահայտվում. «Վտանգավոր է, - մտածեց Փոլ Դին, - շատ վտանգավոր։
  Վտանգավոր  է,  որ  նախկին  ստրկուհին  որևէ  բան  սիրի  այդքան  շատ, 
հատկապես երբ այդ սիրո առարկան իր երեխաներն են։
 Լավագույն բանը, որ նա 
գիտեր, պարզապես մի փոքր ավելի սիրելն էր, որպեսզի երբ նրանք մեջքդ կոտրեն 
կամ քեզ հրեն խառնաշփոթի պարկի մեջ, դեռևս մի փոքր սիրո պաշար մնա մյուսին 
նվիրելու համար» [3]։
Բելն  իր  սեփական  գոյությունը  գիտակցում  էր  միայն  Սեթիի  միջոցով.  «Նա 
ժպտում է ինձ, և դա իմ դեմքն է ժպտալիս» [3]։
 «Դու իմ դեմքն ես, ես դու եմ։
 Ինչու՞ 
ես դու թողնում ինձ, որ դու եմ» [3]։
Տասներեք  տարեկանում  վաճառվելով  Գարներների  ընտանիքին  և  դառնալով 
նրանց «Քաղցրիկ տան» անդամը՝ Սեթին այդուհետ անցնում է դաժանագույն փորձությունների միջով։
 Գարներների «Քաղցրիկ տունը» մեղմ ստրկության տարատեսակ 
էր։
  Անունը  հեգնական  տոնով  է  ընտրված.  տունը  ստրուկների  համար  սկսվում  է 
«քաղցրիկ» կոչվել այն պահից, երբ Գարներներն են դառնում դրա սեփականատերը։
Սակայն ստրուկների հարաբերական ազատությունն այստեղ ծանր փոխհատուցում 
էր  պահանջում։
  Սեթին  հետևյալ  կերպ  էր  մտածում  Քաղցրիկ  տան  մասին.  «…դա 
պատկերացավ նրա առջև անամոթ գեղեցկությամբ։
 Դա երբևէ այնքան սարսափելի 
տեսք  չէր  ունեցել,  ուստի  ստիպեց  նրան  մտորել,  թե  արդյոք  դժոխքը  նույնպես 
գեղեցիկ վայր է» [3]։
Պարոն Գարները մեղմ կանոններ ուներ ստրուկների համար. նրանք սեփական 
կարծիքը  հայտնելու  իրավունք  ունեին։
  Թերևս  այդ  պատճառով  էր  տունը  նրանց 
համար քաղցրիկ համարվում։
 Բայց վեպը կարդալու ընթացքում հասկանում ենք, որ 
«Քաղցրիկ տուն» անունն իրականում կրկնակի հեգնական իմաստ ունի։
 Այդ վայրը 
չէր կարող նրանց տունը համարվել, որովհետև այնտեղ նրանք արժևորված չէին մարդ 
լինելու տեսանկյունից. գնահատվում էր միայն նրանց կատարած աշխատանքը [5]։
Սա տեսնում ենք թեկուզ հենց այն օրինակով, երբ Բեբի Սագզին ազատություն տալու 
դիմաց պարոն Գարները դնում է Հալլեի՝ իրեն հավերժ ծառայելու, ինչպես նաև նրա 
երեխաների՝ հետագայում իր աշխատողները դառնալու պայմանը։
Գարների  մահից  հետո  Ուսուցիչ  մականունով  պարոնը,  ով  տիկին  Գարների 
եղբայրն էր, ստրուկների կյանքն այն աստիճան անտանելի է դարձնում, որ նրանք 
որոշում են փախուստի դիմել։
 Անհաջողության մատնվածները՝ Փոլ Դին և Սիքսոն, 
ստանում են իրենց պատիժը. Փոլ Դին ֆիզիկական տանջանքների է ենթարկվում, 
իսկ Սիքսոն՝ սպանվում։
 Սպիտակները թույլ չեն տալիս, որ սևամորթները մոռանան 
իրենց  անցյալը,  նոր  կյանք  սկսեն,  դառնան  հասարակության  լիարժեք  և  լիիրավ 
անդամներ։
 Ինչպես Սեթին է նշում, սևամորթների համար «աշխարհում չկա ավելի 
մեծ դժբախտություն, քան սպիտակ մարդիկ» («There is no bad luck in the world but 
whitefolks»)։
  Այդ  են  վկայում  գրքում  բազմաթիվ  փաստերի  թվարկումները, 
հատկապես այն, որ Փոլ Դին միշտ վախ էր զգում, երբ թերթում որևէ սևամորթի դեմք 
էր տեսնում. չէ՞ որ սևամորթի նկարը հենց այնպես չէին տպագրի. միայն այն դեպքերում, երբ նրանց վերաբերող լուրը կարող էր հետաքրքրել Ցինցիննատիի բնակիչներին, հաճույք ու բավարարվածություն պատճառել նրանց։
Ազատությունը կորցնելով՝ սևամորթները կորցնում են նաև իրենց ինքնությունը։
Այդ է փաստում այն հանգամանքը, որ Սեթին այլևս չէր հիշում իր մայրենի լեզուն։
«Լեզվի  կորուստը  ներկայացնում  է  ստրուկների  վերապրած  մշակութային  խաթարումը։
  Գաղութարարների  քաղաքականությունը  հանգեցնում  էր  սևամորթ  ստրուկների՝ բնիկ աֆրիկյան լեզվի և ավանդական մշակույթի մոռացման» [6]։
Մեր  կարծիքով՝  ինքնությունը  կորցնելու  ամենաազդեցիկ  օրինակն  այն  է,  երբ 
Սեթին սպանում է իր երեխային՝ ստրկատերերի ճանկերից ազատելու համար։
 Երբ 
նա արդարացնում է իր քայլը, Փոլ Դին հետևյալ կերպ է պատասխանում նրան. «Դու 
երկու ոտք ունես, Սեթ, ոչ թե չորս» [3]։
Թեև Սեթին պնդում է, թե ինքն այդ քայլին դիմել է մայրական սիրուց դրդված, 
սակայն  Փոլ  Դիի  խոսքերից  հասկանում  ենք,  որ  նա  կենդանու  պես  է  վարվել՝ 
շարժվելով բնազդով։
 Իսկ ի՞նչ պետք է սպասել այն մարդուց, որի հետ հենց կենդանու 
պես  են  վարվել,  թույլ  չեն  տվել  գիտակցել  իր  մարդ  լինելը։
  Նման  կենդանական 
վիճակում է իրեն զգում նաև Փոլ Դին։
 Նրան հանգիստ չի տալիս այն հիշողությունը, 
որում  նայում  է  բակում  ազատության  մեջ  վազվզող  աքաղաղներին,  մինչդեռ  ինքը 
երկաթի կտորը բերանում՝ պատիժ էր կրում փախուստի փորձ կատարելու համար։
Այդ դեպքից հետո Փոլ Դին իրեն արժեք ունեցող մարդ չէր համարում և ոչ էլ զգում։
Իրենց մարդ կոչվելու անարժան համարող նախկին ստրուկներին Բեբի Սագզը 
քարոզների ժամանակ սեփական անձը սիրելու կոչ է անում՝ այդպիսով դուրս գալով 
ստրկատիրական այն մտքի դեմ, թե ստրուկները մարդուց ցածր են։
 Նման կոչ է նաև 
Փոլ  Դիի  խոսքն  արդեն  պատմության  վերջում՝  ուղղված  մահամերձ  Սեթիին.  «Դու 
ինքդ ես քո լավագույն բանը, Սե´թ։
 Հենց դու» [3]։
Իսկ  սպիտակներն  այսպես  էին  մտածում  սևամորթների  մասին.  «Սպիտակ 
մարդիկ  հավատում  էին,  թե  անկախ  պահվածքից,  յուրաքանչյուր  սև  մաշկի  տակ 
վայրենի է թաքնված։
 Սրընթաց ոչ նավարկելի ջրեր, օրորվող ու ճչացող կապիկներ, 
քնած օձեր, կարմիր խեժեր՝ պատրաստ իրենց քաղցր սպիտակ արյան համար» [3]։
Իրենց  հայրենիքից  կտրված,  լեզվից  ու  մշակույթից  օտարացած  ստրուկները, 
որոնք զրկվում են նաև ազատությունից, կորցնում են ժամանակի զգացողությունը, 
խառնվում են անցյալը և ներկան, իսկ ապագայի մասին ընդհանրապես խոսք չկա։
Անցյալին հետադարձ հայացք է գցվում այն պահից, երբ հայտնվում է Փոլ Դին։
 Թեև 
վերջինս կարող էր ապագայի հույս դառնալ, փոխել Սեթիի կյանքը, սակայն անցյալն 
ավելի ուժեղ է գտնվում. նա էլ է անցյալի գերին և Ցինցիննատիում է հայտնվում յոթ 
տարվա թափառումներից հետո։
Անցյալի  գիտակցությունն  այնքան  ուժեղ  է  վեպի  հերոսների  մոտ,  որ  Մորրիոսոնն անգամ նոր եզրույթ է առաջ բերում՝ նկարագրելու այն իրավիճակը, երբ անցյալն ու ներկան մարդու գիտակցության մեջ միասին են հանդես գալիս՝ «rememory. 
«… դու խորտակվում ես վերհուշի մեջ, որ պատկանում է մեկ ուրիշին», «…եթե գնաս 
այնտեղ  ու  կանգնես  նույն  տեղում,  այն  նորից  կպատահի.այն  այնտեղ  կլինի  քեզ 
համար՝ քեզ սպասելով։
 […] այն ընդմիշտ այնտեղ կլինի քեզ սպասելով» [3]։
Rememory-ն  ոչ  թե  հիշողությունն  է  կամ  մոռացումը,  այլ  կրկնության  հետ 
համադրված հիշողությունը (կրկնության հանդեպ վախը). այն ոչ գոյական է, ոչ էլ բայ, 
այլն այդ երկուսի համադրությունն է։
 Rememory-ն Մորրիսոնի փորձն է՝  վերաիմաստավորելու  ստրկության  հիշողությունը,  վերհիշելու  ուղի  գտնելու  և  տարբերվող 
կերպով ներկայացնելու այն, ինչը մի ամբողջ մշակույթ մինչև այժմ փորձել էր ճնշել 
[7]։
Նրանց  համար  գոյություն  ունի  անցյալի  մեջ  թաթախված  ներկա  և  ոչ  մի  այլ 
ժամանակային փուլի հնարավություն չկա. «Ամենը հիմա է, միշտ հիմա է, երբեք չի գա 
որևէ ժամանակ, երբ ես չխոնարհվեմ ու չտեսնեմ խոնարհվող մարդկանց» [248]։
«Բայց նրա ուղեղը չէր հետարքրվում ապագայով։
 Լցված անցյալով և ձգտելով 
ավելիին՝ այն տեղ չէր թողնում երևակայության համար, էլ ուր մնաց թե հաջորդ օրվա 
ծրագիր կազմելու մասին» [3]։
Սեթիի, Փոլ Դիի համար գուցե փրկություն իսկապես չկա, նրանք անկարող են 
նայել ապագային։
 Սակայն Մորրիսոնն ունի հերոսուհի, ում փրկությանը կասկածել 
չենք կարող. դա Դենվերն է։
 Նա միակն գործող կերպարն է, որը չի կորցրել հույսը և 
հավատն ապագայի նկատմամբ՝ անվերջ սպասելով հոր վերադարձին։
 Եղբայրների 
հեռանալուց հետո մեկուսացված մանկություն ունեցած աղջիկը կտրվել էր հասարակությունից։
  Սակայն  տատի՝  Բեբի  Սագզի  դաստիարակությունը  թույլ  է  տվել  նրան 
մարդ մնալ։
 Սիրելով մորը՝ գիտակցաբար ձգտում է հեռու մնալ նրանից, որպեսզի իր 
քրոջ  պես  չդառնա  նրա  զոհը։
  Երբ  Սեթիի  կյանքում  հայտնվում  է  Բելը,  Դենվերը 
երկրորդ պլան է մղվում, թեև շարունակում է սիրել թե´ մորը, թե´ Բելի կերպարանքով 
վերադարձած  քրոջը։
  Հանուն  մոր  ապաքինման  նա  պատրաստ  է  իր  տարիքին 
անհամապատասխան աշխատանք կատարել։
 Նա առաջինն է հասկանում, որ Բելը 
վատ  ազդեցություն  ունի  մոր  վրա,  սպառում  է  նրա  առողջությանն  ու  կյանքին։
Հետևելով Բեբի Սագզի խորհրդին՝ Դենվերին հաջողվում է փրկել սեփական անձը. 
նա հեռանում է 124 տնից, որն անցյալի խարան ուներ իր վրա։
Այսպիսով՝ «Սիրեցյալը» վեպում Մորրիսոնը մեզ ներկայացնում է երկու սերունդ՝ 
սեփական  կյանքի  իմաստը  կորցրած  ու  ստրկության  հետևանքները  կրողների՝ 
հանձինս Սեթիի և Փոլ Դիի, և ստրուկի հոգեբանությունից ազատվելու պատրաստ և 
հայացքն  ապագային  հառածների՝  հանձին  Դենվերի։
  Եթե  առաջինների  դեպքում 
անցյալը  դարձել  է  նրանց  էությունը,  սարսափ-հիշողությունները  ճնշում  են  նրանց, 
նրանք ի վիճակի չեն գիտակցելու սեփական ինքնությունը, ապա երկրորդ սերունդը՝ 
Դենվերը,  պատրաստ  է  ընդունելու  իր  ինքնությունը,  իր  հետ  կապված  անցյալը  և 
շարժվելու առաջ։
 Թերևս հենց դա է Մորրիսոնի պատգամը՝ ընդունել ինքդ քեզ և այդ 
ճանապարհով միայն զարգացում ապրել։
ԳՐԱԿԱՆՈՒԹՅՈՒՆ 
[1] Elliott B. E., Race, Gender, and Desire։
 Narrative Strategies in the Fiction of Toni Cade 
Bambara, Toni Morrison, and Alice Walker, Philadelphia։
 Temple UP, 1989, p. 59. 
[2] Карасик О. Б., «Жалость» Тони Моррисон։
 Идейно-художественное своеобразие 
[3] Morrison T., Beloved. Croydon։
 Vintage, 2005, pp. 51, 182, 35, 75, 254, 256, 7, 194, 
[7]  Hirsch  M.,  Maternity  and  Rememory։
  Toni  Morrison's  Beloved,  Representations  of 
Մարկոսյան Արմինե 
ԱՆՑՅԱԼԻ ՆԵՐԿԱՅՈՒԹՅՈՒՆԸ ԵՎ ՆԱԽԿԻՆ ՍՏՐՈՒԿՆԵՐԻ ԻՆՔՆՈՒԹՅԱՆ 
ԽՆԴԻՐԸ ԹՈՆԻ ՄՈՐՐԻՍՈՆԻ «ՍԻՐԵՑՅԱԼԸ» ՎԵՊՈՒՄ 
Բանալի բառեր՝ աֆրոամերիկյան գրականություն, Թոնի Մորրիսոն, ստրկություն, 
։
