ՀԱՅԿԱԿԱՆ ՀԱՄԱՅՆՔՆԵՐԻ ՁԵՎԱՎՈՐՈՒՄԸ ԵՎ ԸՆԴԼԱՅՆՈՒՄԸ  
ՀՅՈՒՍԻՍԱՅԻՆ ԿՈՎԿԱՍԻ ՄԵՐՁՍԵՎԾՈՎՅԱՆ ՇՐՋԱՆՈՒՄ 
Հայ  բնակչությունը  Սև  ծովի  հյուսիս-արևելյան  ծովափին  սկսել  է  հաստատվել  համեմատաբար 
ավելի ուշ, քան Հյուսիսային Կովկասի այլ վայրերում։
 Եթե Կովկասյան գլխավոր լեռնաշղթայից դեպի 
հյուսիս հայերը բնակություն էին հաստատում և ապրում տեղացի ցեղերի շրջանում արդեն միջին դարերում, ապա Կովկասյան լեռնաշղթայի արևմտյան մասի և ծովափի միջև ընկած տարածքում հայերի 
բնակության  համար  իրական  պայմաններ  ստեղծվեցին  միայն  տարածաշրջանը  Ռուսաստանին  միացնելուց  հետո։
  Կովկասի  սևծովյան  ծովափն  Ռուսաստանին  անցավ  1828-1829  թթ.  ռուս-թուրքական 
պատերազմի  արդյունքում։
  Կովկասյան  լեռնականների  դեմ  պատերազմական  իրադարձությունների 
պատճառով ռազմական գործողություններն այստեղ շարունակվեցին մինչև 1864 թ.։
1762  թ.  գահ  բարձրացած  Եկատերինա  Երկրորդ  կայսրուհին,  որդեգրելով  Պետրոս  Մեծի`  դարասկզբին  կյանքի  կոչված  քաղաքականության  սկզբունքները,  սկսեց  հետևողականորեն  իրականացնել  դրանք։
  Նրա  օրոք  18-րդ  դարի  երկրորդ  կեսին  Ռուսաստանը  մեծ  հաջողությունների  հասավ  ինչպես  Բալթիկայի  ափերին,  այնպես  էլ  Սև  և  Կասպից  ծովերի  շրջանում  գերիշխող  դիրք  ձեռք  բերելու, 
արևմտյան  սահմանամերձ  շրջանները  կայսրությանը  միացնելու  գործում։
  Հաջողություններն  առավել 
ակնառու էին հարավային սահմաններն ընդարձակելու և ծով դուրս գալու, կայսրության վաղեմի փայփայած նպատակներն իրականացնելու խնդրում։
 Սակայն դրա համար անհրաժեշտ էր հարավի` Նովոռոսիայի ընդարձակ տափաստանները բնակեցնել, տնտեսապես յուրացնել։
 Ահա այդ նպատակով կառավարությունը հատուկ հրամանագրերով արտոնություններ էր շնորհում հարավում բնակվող այլազգի  բնակիչներին։
  Պետության  ընձեռած  լայն  հնարավորությունների  շնորհիվ  գաղթեցին  ու  հարավում 
բնակություն հաստատեցին հրեաներ, հույներ, հայեր և այլ ազգությունների մեծ ու փոքր զանգվածներ։
1768-1774  թթ.  ռուս-թուրքական  պատերազմի  հաղթական  ավարտի  շնորհիվ  Ռուսաստանին 
հաջողվեց ամրապնդել իր դիրքերը Սև ծովի առափնյա շրջաններում։
 Կառավարությունը մեծ ջանքեր 
էր  գործադրում  երկրամասի  բնակեցման  ուղղությամբ։
  Հարավի  գրեթե  անմարդաբնակ  տափաստանները  բնակեցնելու,  ինչպես  նաև  Տավրիկյան  թերակղզին  կայսրությանը  միացնելու  նպատակով  կազմակերպվում է Ղրիմի հայ և հույն բնակչության գաղթը։
 Ղրիմաբնակ քրիստոնյաների գաղթը կազմակերպվում է արտոնություններ տալու հորդորներով, համոզելու, կաշառելու, առանձին դեպքերում` հարկադրելու,  նրանց  ահաբեկելու  միջոցով։
  Ղրիմից  տեղահանված  12.6  հազար  հայերի  գերակշիռ  մասը 
1779 թ. Սբ. Դմիտրի Ռոստովսկի ամրոցի մոտ` Դոն գետի ափին հիմնեց Նոր Նախիջևանը (Դոնի Նախիջևանը),  իսկ  նրա  շրջակայքում՝  Չալթր,  Թոփտի,  Մեծ  Սալա,  Սուլթան  Սալա  և  Նեսվիտա  հայկական 
գյուղերը։
Ռուսահայ  մյուս  գաղութների  նման  Նոր  Նախիջևանը  ևս  ապրել  է  հասարակական-քաղաքական 
և  մշակութային  ուրույն  կյանք,  սակայն  1930-ական  թթ.  զանգվածային  բռնաճնշումների  ժամանակ 
տուժեց  նաև  տեղական  մտավորականությունը,  վերացվեցին  բազմաթիվ  պատմաճարտարապետական  հուշարձաններ,  կրճատվեց  հայկական  ուսումնական  հաստատությունների  թիվը,  դադարեց  գործել  hայկական  թատրոնը,  և  քաղաքն  սկսեց  կորցնել  տարածաշրջանում  իր  հայկական  մշակութային 
կենտրոնի կարևոր դերը։
1830-ական  թթ.  վերջին  ռուսական  նավատորմի  ծովակալ  հայազգի  Լազար  Սերեբրյակովի  (Ղազար  Արծաթագործյանի)  նախաձեռնությամբ  սկսվեց  Անապա  և  Նովոռոսիյսկ  նավահանգստային  քաղաքների շինարարությունը։
 Ռուս առաջին նորաբնակների, շինարարների և մասնագետների հետ մեկտեղ այդ քաղաքներում բնակություն են հաստատում նաև հայերը։
 Նովոռոսիյսկի հայ համայնքի թվաքանակն  այնքան  զգալի  էր,  որ  արդեն  քաղաքը  հիմնադրելուց  11  տարի  անց`  1849  թ.  տեղի  հայերն 
առաջ էին քաշում իրենց մոտ հայ քահանա ուղարկելու հարցը։
 Նովոռոսիյսկի համայնքը բաղկացած էր 
հիմնականում  չերքեզահայերից։
  Հայ  համայնքը  մեծ  ներդրում  ուներ  քաղաքի  զարգացման  տարբեր 
ոլորտներում։
 Տարբեր ժամանակներում հայերն այստեղ զբաղեցրել են բարձր պաշտոններ, քաղաքին 
ցուցաբերել ֆինանսական և նյութական օգնություն, նպաստել ձեռնարկատիրական գործունեությանը 
և այլն։
 Քաղաքում գործում են երեք հայկական կազմակերպություններ՝ «Լույս», «Դար» (Ռուսաստանի 
հայերի  ընկերություն)  և  Ռուսաստանի  հայերի  միության  մասնաճյուղ1։
  Թողարկվում  է  «Լույս»  ամսագիրը, գործում են երիտասարդական խմբակներ։
Անապան որպես քաղաք հիշատակվում է 1846 թ.։
 Հայերն Անապայում հայտնվել են դեռ 18-րդ դ. 
սկզբին,  իսկ  1862  թ.  հաստատվեց  արևմտահայ  գաղթականների  առաջին  խումբը։
  1864  թ.  մի  քանի 
հայ ընտանիք հանգրվանեցին Շափսուղո գետի ափին՝ հիմնադրելով հայկական առաջին բնակավայրը 
Սևծովյան նահանգում` Արմյանսկայա գյուղը։
 1877-78 թթ. ռուս-թուրքական պատերազմի հաղթական 
ավարտից  հետո  համշենահայերն  սկսեցին  գաղթել  Ռուսաստանի  հարավային  ծովափնյա  շրջաններ, 
այդ թվում՝ Անապա քաղաք և շրջակա գյուղեր։
 1989 թ. շրջանն ուներ 12486 հայ բնակիչ։
 Անապայում 
կան  մի  քանի  հայկական  գյուղեր,  որոնցից  ամենախոշորը  Հայկաձորն  է։
  1915 -1916 թթ.։
  Այստեղ  են 
հաստատվում մի քանի տասնյակ հայկական ընտանիքներ Տրապիզոնից2։
 Շրջանում զբաղվում են հողագործությամբ, այգեգործությամբ։
Առաջին  հայ  գաղթականները  հայտնվել  են  Սոչիի  շրջանում  1882  թ..  դրանք  գաղթականներ  էին 
Թուրքիայից։
  Հետագայում  ևս  եղել  են  նոր  հոսքեր,  հատկապես  1905  թ.  և  Առաջին  համաշխարհային 
պատերազմի  շրջանում։
  Ադլերում  բնակվում  են  հիմնականում  համշենահայեր։
  Շրջանում  գործում  են 
հայկական 3 դպրոց։
 Այստեղ գործում է Սբ. Սարգիս հայկական եկեղեցին։
 Հայերը պահպանում են ազգային  կրոնն  ու  լեզուն,  ավանդույթներն  ու  սովորույթները։
  Գաղթի  վրա  ազդող  գործոններից  մեկն  էլ 
հանդիսացավ 1988 թ. Սպիտակի ավերիչ երկրաշարժը։
 Հայերի թիվը քաղաքում աճում էր։
1895  թ.  Թուրքիայում  հայերի  կոտորածների  հետ  կապված  վերսկսվում  է  հայերի  ներհոսք  դեպի 
Կովկասի  սևծովյան  ափամերձ  շրջաններ։
  1897  թ.  մարդահամարի  տվյալներով՝  Սոչիի  օկրուգում 
բնակվում  էր  3857  հայ,  որը  բնակչության  28.5  %-ն  էր3։
  1926  թ.  մարդահամարի  տվյալներով՝  Սոչիի 
շրջանի գյուղաբնակների 42․9%-ը հայեր էին4։
 Շրջանում գործում են 5 հայկական դպրոց։
 Հայերի շուրջ 
80%-ը խոսում է մայրենի լեզվով։
Հայերը Տուապսե են եկել Տրապիզոնի և Սամսունի շրջաններից։
 Այստեղ գաղթած առաջին հայերը հաստատվել են 11-րդ դ., իսկ արդեն 15-րդ դ. ձևավորվում է խոշոր հայկական գաղութ՝ իր վարչական  համակարգով։
  Հայերը  Տուապսեում  զբաղվում  էին  հիմնականում  հողագործությամբ,  կային  նաև 
արհեստավորներ  և  առևտրականներ։
  Տեղի  հայ  բնակիչները  պահպանում  են  ազգային  կրոնն  ու  լեզուն։
 Այստեղ ևս հայերի 80%-ը խոսում է մայրենի լեզվով։
19-րդ  դ.  երկրորդ  կեսին  Ռուսաստանը  վերջնականապես  իր  տիրապետությունն  է  հաստատում 
Կովկասի  սևծովյան  ափին։
  Ռուսական  կառավարությունը  շահագրգռված  էր  դեպի  ծովամերձ  շրջանները գործունյա բնակչության ներգրավմամբ, որը ծանոթ էր տեղի տնտեսական և աշխարհագրական 
պայմաններին։
 Կովկասյան պատերազմի հետևանքով Արևմտյան  Կովկասի լեռնաբնակ բնակչության` 
չերքեզների, ադըղների, աբխազների, աբազինների և այլոց մի նկատելի մասը լքել էր հարազատ վայրերը և վերաբնակվել Թուրքիայում։
 Հատկապես մարդաթափ էր եղել Սև ծովի հյուսիս-արևելյան ափը` 
Անապայից մինչև Ադլեր։
 Ցարական կառավարությունը ջանում էր այդ շրջանները բնակեցնել կազակներով կամ Ռուսաստանի միջին գոտուց գաղթած գյուղացիներով։
 1862 թ. հրապարակվեց Կովկասյան 
լեռնաշղթայի  արևմտյան  նախալեռնային  մասը  Կուբանի  կազակներով  և  այլ  տարրերով  բնակեցնելու 
մասին  որոշումը։
  Սակայն  տնտեսվարության  տեղական  համակարգին,  երկրամասին  բնորոշ  գյուղատնտեսական կուլտուրաներին և կլիմայական պայմաններին անծանոթ վերաբնակիչներն ի վիճակի 
չեղան  յուրացնելու  այդ  շրջանները։
  Անհրաժեշտ  համարելով  անհապաղ  բնակեցնել  Սև  ծովի  ափերը՝ 
կառավարությունը հավաքագրում է Թուրքիայի հայերին և հույներին5։
1970-ական  թթ.  է  վերագրվում  գերազանցապես  համշենահայերի  վերաբնակեցումը  Կովկասի 
սևծովյան  ափին,  որտեղ  19-րդ  դ.  80-ական  թթ.  վերջին  նրանց  թվաքանակը  մոտ  10  հզ  էր։
  1877  թ. 
Թուրքիայից լեռնային շրջաններ հասավ հայերի առաջին խումբը` 20 ընտանիք6։
 Սկզբում հայերը գաղթում էին ոչ մեծ խմբերով` լեռներում ստեղծելով իրենց առանձին գյուղերը (Գոյթղ, Պերեվալնոյե, Գունայսկոյե  և  այլն)։
  Գաղթականները  դեռևս  մնում  էին  Թուրքիայի  հպատակները,  ռուսական  իշխանությունը դեռ չէին ընդունել։
 Նրանց չէին հատկացվում հողաբաժիններ, բայց թույլատրվում էր վարձակալել այն տարածքները, որտեղ նրանք բնակվում էին։
 1878 թ. Սևծովյան տարածաշրջանում հայ բնակչությունը 2․239 մարդ էր։
 Ամեն տարի Սև ծովի շրջակա տարածքների բնակեցումը գնալով ավելանում 
էր։
1 Տե՛ս http։
//shkolazhizni.ru/archive/0/n-65855/։
2 Տե՛ս http։
//dic.academic.ru/dic.nsf/ruwiki/226478։
1894-1895  թթ.  Թուրքիայում  հայերի  հալածանքների  սաստկացման  հետ  կապված  արտագաղթողների թիվն ավելանում էր հիմնականում Տուապսեի, Սոչիի, Ադլերի, Անապայի, Նովոռոսիյսկի, Մայկոպի  ուղղությամբ։
  40  ընտանիք  բնակվեց  Ուչ-Դերեում`  Սոչիի  մերձակայքում,  իսկ  1901  թ.  օկրուգի 
հայ  ազգաբնակչությունը  կազմեց  5․140  մարդ1։
  Հայերի  կողմից  յուրացվող  վայրերը  ոչ  միայն  անմարդաբնակ,  այլև  տնտեսական  առումով  լքված  էին։
  Համշենահայերը  մեծ  դեր  ունեցան  երկրամասի 
տնտեսական  զարգացման  գործում2։
  Հայերի  վերաբնակեցմանը  նպաստում  էր  ռուս  գործարարների 
աջակցությունը, քանի որ նրանք լավատեղյակ էին ծխախոտագործության ասպարեզում համշենահայերի  մասնագետ  լինելուն3։
  1903  թ.  Սևծովյան  նահանգում  ծխախոտի  մշակմամբ  զբաղվում  էին  68 
գյուղերի բնակիչներ, ընդ որում՝ Սոչիի օկրուգում 925 պլանտացիաներից 675-ը (շուրջ 84 %-ը) մշակում 
էին հայերը4։
 Նրանք նաև հմուտ այգեգործներ էին։
Սև ծովի Կովկասյան ծովափնյա շրջաններում հայերի և մյուս նորաբնակների համար առավել բարենպաստ  պայմաններ  ստեղծվեցին  տարածաշրջանում  խաղաղ  իրադրության  հաստատվելուց  հետո։
Օսմանյան կայսրությունից հայերի արտագաղթի գլխավոր պատճառն նրանց նկատմամբ ազգային, սոցիալական և կրոնական կեղեքման հետագա սաստկացումն էր5, ինչպես եղավ 1894-1896, 1909, 1915 
թթ. և հաջորդ մի քանի տարիներին։
 Կովկասի սևծովյան ափի հայ բնակչության հիմնական մասը կազմել  և  կազմում  էին  Փոքր  Ասիա  թերակղզու  հյուսիս-արևելքի  հայկական  պատմական  Համշեն  գավառից գաղթածները։
Հայոց  ցեղասպանության  հետևանքով  Օսմանյան  կայսրությունից  հայ  փախստականներ  են 
վերաբնակվում Սև ծովի ամբողջ ափին և Հյուսիսային Կովկասի շրջաններում։
  1918 թ. նրանց հոսքը 
մեծանում է Անդրկովկասից։
 1920 թ. Կուբանի և սևծովյան շրջանների հայ բնակչության թիվը համապատասխանաբար 45.3 և 13 հզ մարդ էր, որոնցից 65.1%-ը և 41.8%-ը քաղաքաբնակներ էին։
 Նրանք 
զբաղվում էին առևտրով ու արհեստներով։
 Հայերն առավել հոծ բնակվում էին Մայկոպում և Եկատերինոդարում (16.7 հազար մարդ), ինչպես նաև Սոչիում և Տուապսեում (8.5 հազար մարդ)։
Վախենալով փախստականների ավելի ուժգին ներգաղթից դեպի Կովկասի մերձսևծովյան ափ և 
երկրամասի ընդհանուր բնակչության թվակազմում նրանց տոկոսի բարձրացումից՝ ցարական վարչակարգն սկսեց նրանց դեմ բազում խոչընդոտներ հարուցել։
 Որպես հպատակություն շնորհելու պայման 
առաջարկվում  էր  Ռուսաստանի  հեռավոր  մարզերում  վերաբնակվելը,  սահմանափակումներ  էին 
մտցվում տնտեսական և հասարակական գործունեության մեջ։
 Նույնը վերաբերում էր այն գաղթականներին, որոնք ընդունել էին ռուսական հպատակություն։
 Նրանց հատկացվում էին մշակելու տեսանկյունից  անհարմար  հողակտորներ։
  Կառավարական  այդ  միջոցառումները  նկատելի  ազդեցություն  չունեցան գաղութաբնակների ներգաղթի վրա, սակայն բացասաբար անդրադարձան երկրամասի տնտեսական  կյանքի  վրա։
  Իշխանությունները  հարկադրված  էին  լինում  անտեսել,  որ  բազում  վերաբնակիչներ 
հրաժարվում  էին  լքել  տարածքները  կամ  էլ  կարճ  ժամանակ  անց  վերադառնում  էին  այնտեղ։
  Տարածաշրջանի  հայ  բնակչությունը  շարունակում  էր  ավելանալ։
  Երկրամասը,  որին  նոր  շունչ  էր  հաղորդվել 
արդեն հրապուրիչ էր դառնում ռուս բնակչության համար։
 1889 թ. հայտարարվեց, որ Կուբանի մարզի 
առափնյա մասը ռազմական նպատակներով որպես սեփականություն տրվում է կազակական զորքին։
1891 թ. հետևեց Կովկասյան փոխարքայության քաղաքացիական մասի հրամանատարի հրամանագիրը «թուրքական վտարանդիներին» արտասահման վտարելու մասին։
Ռուսաստանում  1905-1907  թթ.  հեղափոխական  իրադարձությունները  հարկադրեցին  վերացնել 
ազգային դպրոցները և հասարակական կազմակերպություններ ստեղծելու մարզում եղած սահմանափակումները, որը նույնպես խթանեց փախստականների ներգաղթին։
 Մոսկվացի հետազոտող Ն. Վոլկովայի  տվյալներով՝  1886-1890  թթ.  Սևծովյան  օկրուգի  հայ  բնակչության  թիվը  չէր  գերազանցում  2 
հազարը, իսկ 1911 թ. նույնիսկ իջել է մինչև 1․400-ը։
 Ընդ որում, քաղաքային հայ բնակչությունը (Սոչի, 
Տուապսե, Նովոռոսիյսկ) կազմել էր իբրև թե ընդամենը 328 մարդ։
 Մինչդեռ հայերի փաստական թվաքանակը  մի  քանի  անգամ  ավելի  էր։
  Եթե  1891  թ.  ամբողջ  սևծովյան  շրջանում  հայության  թիվը  մոտ 
2․250 էր, ապա 1895 թ.` 3․784։
 Հայ գաղթականների մեծամասնությունն ապրում էր գյուղական վայրերում` Ուչ-Դերեի գյուղերում, Պոլկովնիչյե, Վերին Դեֆանովկա, Տենգինկա և այլ գյուղերում։
 1908 թ. 
Սևծովյան նահանգում բնակվում էր 8․222, իսկ 1913 թ.` արդեն 15․427 հայ6։
 Առաջին համաշխարհա1 Անտոնյան Ա., Համշենահայության պատմությունից, Բանբեր Հայաստանի արխիվների, 1979, № 3, էջ 118։
5 Միքայելյան Վ., Հայ գաղթաշխարհի պատմություն (Միջնադարից մինչև 1920թ.), հ. 1,Երևան, 2003, էջ 491։
յին  պատերազմի  նախօրեին  Անապայի  հայ  բնակչությունը  կազմում  էր  2.100,  իսկ  Նովոռոսիյսկինը` 
1.600 մարդ։
1897  թ.  առաջին  համառուսաստանյան  մարդահամարի  տվյալների  համաձայն՝  Հյուսիսային  Կովկասի հայ բնակչության թիվը կազմում էր 42.636, այդ թվում՝ Կուբանի մարզում` 14․793, Թերեքի մարզում` 14.544, Սևծովյան նահանգում` 6.283, Ստավրոպոլի նահանգում՝ 5․364 և Դաղստանի մարզում` 
1․7521։
 Հայերի քաղաքային բնակչության թիվը կազմել է 33․676 կամ 79.1%2։
 Սևծովյան նահանգում, 
ի տարբերություն մյուս շրջանների, քաղաքային բնակչությունը չնչին տոկոս է կազմել (8%-ից պակաս)։
1913-1916  թթ.  ընթացքում  հայ  բնակչության  թիվը  Կուբանի  տարածաշրջանում  և  Սևծովյան 
նահանգում  կազմում  էր  40.366  մարդ։
  1914-1918  թթ.  Օսմանյան  կայսրությունից  Ռուսաստան  նոր 
զանգվածային գաղթ տեղի ունեցավ։
 Գաղթի պատճառն էր Առաջին համաշխարհային պատերազմը, և 
Մեծ եղեռնը։
 Հազարավոր հայկական ընտանիքներ ենթարկվում էին բռնաճնշումների և հարկադրված 
էին  լքել  իրենց  պատմական  բնօրրանը  և  տեղափոխվել  այլ  վայրեր։
  Ռուսաստանի  տարածքում 
ապաստան են գտել մոտ 350.000 հայեր։
 Արդեն 1920 թ. հայերի թվաքանակն այս տարածաշրջանում 
հասնում  էր  մոտ  58  հզ-ի։
  1919-1920  թթ.  սևծովյան  շրջանը  հայտնվել  էր  Ռուսաստանում  ընթացող 
քաղաքացիական պատերազմի կիզակետում, որից տուժեցին նաև հայերը։
1926 թ. համամիութենական մարդահամարի տվյալներով՝ սևծովյան շրջանում ապրում էր 27.729 
հայ3։
 Մեծաթիվ հայեր կենտրոնացված էին Սոչիի շրջանում։
 Հայկական տնտեսությունների ավելի քան 
70%-ը  կենտրոնացած  էր  Սոչիի  շրջանում։
  Տնտեսությունների  թվաքանակով  Սևծովյան  շրջանի  հայ 
բնակչությունն  զբաղեցնում  էր  4-րդ  տեղը`  զիջելով  միայն  ռուսական,  ուկրաինական  և  հունական 
տնտեսություններին։
 Բարձրանում է մարզի հայ բնակչության քաղաքական ակտիվությունը և մշակութային մակարդակը։
Կովկասի  մերձսևծովյան  հատվածը  Ռուսաստանի  սակավաթիվ  տարածաշրջաններից  է,  որտեղ 
հայ ազգաբնակչությունը պահպանվել է և չի նվազել խորհրդային ամբողջ ժամանակաշրջանի ընթացքում։
 1980-ական թթ. վերջերից Կրասնոդարի երկրամասի սևծովյան ափերի հայ բնակչությունը կրկին 
շատացավ` ի հաշիվ Ադրբեջանից և Հայաստանի այլ շրջաններից եկած վերաբնակների, որոնք տուժել 
էին երկրաշարժից և Ադրբեջանում հայերի նկատմամբ կիրառված վայրագություններից։
 Այնտեղ նորից 
վերաբացվում են  հայկական դպրոցներ, հրապարակվում են  թերթեր, կյանքի են կոչվում  հասարակական կազմակերպություններ։
Հայերի  վերջին  հոսքը  Ռուսաստանի  հարավ  սկսվեց  ԽՍՀՄ  փլուզմանը  զուգահեռ  մի  կողմից՝ 
Ադրբեջանում  հակահայկական  տրամադրությունների  ակտիվացումը,  որը  հանգեցրեց  Սումգայիթի, 
Բաքվի,  Կիրովաբադի,  Խանլարի  հայ  բնակչության  ջարդերին,  մյուս  կողմից՝  Անդրկովկասում  ծագած 
միջէթնիկական  հակամարտությունները  (ադրբեջանա-ղարաբաղյան,  աբխազա-վրացական,  վրացօսական  և  այլն),  բնական  աղետները  (երկրաշարժը  Հայաստանում),  արտադրատնտեսական  կապերի 
վերացումը հանգեցրին աշխատանքային միգրացիայի տեմպերի աճին։
Անահիտ Չոբանյան 
ՀԱՅԿԱԿԱՆ ՀԱՄԱՅՆՔՆԵՐԻ ՁԵՎԱՎՈՐՈՒՄԸ ԵՎ ԸՆԴԼԱՅՆՈՒՄԸ ՀՅՈՒՍԻՍԱՅԻՆ ԿՈՎԿԱՍԻ 
ՄԵՐՁՍԵՎԾՈՎՅԱՆ ՏԱՐԱԾԱՇՐՋԱՆՈՒՄ 
Բանալի բառեր՝ հայ համայնք, մերձսևծովյան տարածաշրջան, վերաբնակեցում,  
հայկական առաջին բնակավայրեր 
։
