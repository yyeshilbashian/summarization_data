ՀԱՅՈՑ ԹԱԳԱՎՈՐՈՒԹՅԱՆ ՏԱՐԱԾՔԱՅԻՆ ԸՆԴԱՐՁԱԿՈՒՄԸ ՍՄԲԱՏ Ա ԲԱԳՐԱՏՈՒՆՈՒ ՕՐՈՔՍմբատ Ա Բագրատունու գահակալության օրոք տեղ գտած մի շարք իրադարձություններ,  ինչպես՝  հայ  Բագրատունիների  միասնական  տերությունից  Վասպուրականի  թագավորության  անջատումը,  հայոց  արքայի  անհաջող  պայքարը  Ատրպատականի  ամիրա  Յուսուֆի  դեմ  և,  ի  վերջո,  նրա  նահատակությունը,  կարծես  ստվեր  ենգցում Բագրատունի այս արքայի թագավորության ողջ շրջանի վրա։
 Այդ հանգամանքը  խիստ  բացասական  ազդեցություն  է  թողնում  Սմբատ  Ա-ի  գործունեության  գնահատման  վրա։
  Պատահական  չէ  նրան  տրված  «Նահատակ  պատուադիր  անունը»1,որը, լինելով վերը նշված իրողության հետևանքը, ոչ մի աղերս չունի Սմբատ Ա-ի իրական ռազմաքաղաքական վաստակի հետ։
 Ստորև կանդրադառնանք Սմբատ Ա-ի տարածքային  նվաճումներին  ու  մի  շարք  հարակից  հարցադրումների,  որոնք  վճռականնշանակություն ունեն այս արքայի նահատակի կերպարի հաղթահարման գործում։
890 թ. Աշոտ Ա Բագրատունու մահվանը հաջորդեց ներքաղաքական լուրջ ճգնաժամ։
  Թեպետ  Արշակունյաց  ժամանակաշրջանից  ժառանգված  քաղաքական  ավանդույթը2  նախատեսում  էր  հայրական  գահի  անցումն  ավագ  որդուն,  այնուհանդերձՍմբատ  Ա-ի  արքայական  իրավունքները  վիճարկվեցին  նրա  հորեղբայր  Աբաս  սպարապետի  կողմից։
  Ի  վերջո,  վերջինս  տեղի  է  տալիս,  և  Սմբատը,  տանելով  իր  գահակալության առաջին հաղթանակը, հաստատվում է հոր գահին3։
890-ական  թթ.  առաջին  կեսը  Սմբատ  Ա-ի  համար  պակաս  բարենպաստ  էր  արտաքին քաղաքական առումով։
 Արաբական խալիֆայության վերահսկողությունը լիովին վերացված չէր, իսկ Ատրպատականի Ավշին ամիրան էլ ստացել էր Հայաստանիցհարկեր հավաքելու իրավունք։
 Այս պայմաններում հայոց արքան տպավորիչ ձեռքբերում  արձանագրեց՝  893  թ.  տիրելով  Դվինին։
  Հովհաննես  Դրասխանակերտցին  Դվինում որպես «գլխաւոր ոստիկանք և հրամանատարք քաղաքին» հիշատակում է Մահմետ և Ումայի եղբայրներին4, որոնք, ըստ Ա. Տեր-Ղևոնդյանի, քաղաքում հաստատվելէին  Աշոտ  Ա-ի  թագավորության  վերջին  տարիներին  կամ  Սմբատ  Ա-ի  թագավորության սկզբում5։
 Նրանք ապստամբություն բարձրացրին հայոց արքայի դեմ՝ հրաժարվելով շարունակել վասալական պարտականությունների կատարումը՝ հարկերի վճարումն  ու  զորքերի  տրամադրումը։
  Միայն  շուրջ  2  տարի  ձգված  պաշարման  շնորհիվհնարավոր եղավ կոտրել ապստամբների դիմադրությունը։
 Փախուստի ճանապարհին1 Օրմանյան Մ., Ազգապատում, հ. Ա, Ս. Էջմիածին, 2001, սյ. 1203։
2 Արշակունյաց թագավորության հետ հաջորդական կապի հիմնավորումն այնքան էական էր, որ դարձել էՀովհաննես Դրասխանակերտցու պատմական հայեցակարգի առանցքային դրույթը։
 Տե՛ս Դարբինյան-Մելիքյան Մ., Հովհաննես Դրասխանակերտցու պատմական կոնցեպցիան, «ՊԲՀ», 1983, թ. 3, էջ 119-125։
3  Յովհաննու  կաթողիկոսի  Դրասխանակերտցւոյ  Պատմութիւն  Հայոց,  քնն.  բնագիրը՝  Մ.  Էմինի,  Երևան,1996, էջ 146-150։
4 Նույն տեղում, էջ 164։
5 Տեր-Ղևոնդյան Ա., Դվին քաղաքի ժամանակագրությունը 9-10-րդ դարերում, «Տեղեկագիր» (հաս. գիտ.),1957, թ. 10, էջ 13։
արաբ եղբայրները ձերբակալվեցին և ուղարկվեցին «առ կայսր Լևոն երկաթե շղթայիւքն»1։
  Այսպիսով,  իր  գահակալության  առաջին  իսկ  տարիներին  Սմբատ  Ա-ն  լուրջհաջողության հասավ՝ արքունի տիրույթներին միացնելով Դվինը՝ հարակից շրջաններով։
  Ռազմական  խոշոր  հաղթանակ  լինելուց  բացի՝  դա  նաև  առևտրատնտեսականզարգացման լայն հնարավորություններ էր բացում հայոց թագավորության առաջ2։
893 թ. Դվինի գրավմանը հաջորդեց նաև Կարինի շրջակայքի միացումը Բագրատունիների  արքունի  տիրույթներին։
  Ինչպես  հայտնի  է,  Սմբատ  Ա-ն  առևտրականպայմանագիր  էր  կնքել  Բյուզանդիայի  հետ3։
  Չեզոք  դիրք  զբաղեցնելով  միմյանց  դեմանընդհատ  պատերազմող  Արաբական  խալիֆայության  և  Բյուզանդական  կայսրության միջև՝ Բագրատունյաց Հայաստանը միջազգային առևտրի ասպարեզում ձեռք էրբերում կարևոր տարանցիկ երկրի դեր4։
 Պայմանագրի կնքումից հետո վերագործարկվեց  Դվին-Տրապիզոն  մայրուղին,  որի  անվտանգության  ապահովումն  անհրաժեշտաբար մղում էր տարածքային նոր նվաճումների։
 Այսպես, մայրուղին անցնում էր Բասենու Կարին գավառներով, որոնցում հաստատվել էին արաբական գաղութներ։
 Մի կողմից՝ Անանուն Զրուցագրի վկայությունը Սմբատ Ա-ի կողմից Բասենի գրավման վերաբերյալ5,  մյուս  կողմից  էլ՝  Կոստանդին  Ծիրանածնի  հաղորդումը  Բասենի  ու  Կարինիշրջանների  ասպատակությունների  մասին6  Ա.  Եղիազարյանին  մղել  են  ենթադրելու,որ  հայ-բյուզանդական  միացյալ  ուժերը,  ձեռնամուխ  լինելով  վերը  նշված  մայրուղուանվտանգության  ապահովմանը,  գրավել  են  Բասենն  ու  Կարինի  շրջակայքը7։
  Կայսրությունը երկիցս (895 թ., 902 թ.) փորձ է կատարել գրավելու նաև Կարնո բերդը, սակայն  անհաջողության  է  մատնվել8։
  Այսպիսով,  սկզբնաղբյուրների  հաղորդած  տեղեկությունները  հնարավորություն  են  տալիս  խիստ  հավանական  համարելու  Կարինիշրջակայքի միացումը արքունի տիրույթներին։
Հետաքրքրական է, որ մի քանի արաբ պատմագիրներ հաղորդում են Տրապիզոնի՝  Հայոց  տերությանը  պատկանելու  մասին9։
  Այնուամենայնիվ  խոստովանենք,  որհայկական  ու  բյուզանդական  սկզբնաղբյուրներում  նման  տեղեկության  բացակայությունը հնարավորություն չի տալիս միանգամայն ընդունելի համարելու նշված նավահանգստի պատկանելությունը հայոց թագավորությանը։
Սմբատ  Ա  Բագրատունու  մղած  պայքարի  հաջորդ  դրվագը  կապված  է  Տարոնիհետ։
  Միջագետքում  հաստատված  Շայբանիների  տոհմից  Ահմադը,  վերջ  տալովԱրզնի ամիրայության գոյությանը, իր տիրույթներին միացրեց Աղձնիք նահանգի տարածքը։
  Ապա  ամիրան  հանդես  եկավ  նաև  Տարոնին  տիրելու  հավակնություններով։
Օգտվելով  Վասպուրականի  իշխանների  ներքին  տարաձայնություններից՝  ԱհմադՇայբանին իր կողմը գրավեց և՛ Գագիկ Աբումրվանին, և՛ վերջինիս գործողություններից դժգոհողներին10։
 Սմբատ Ա-ն, որը քաղաքական նկատառումներով ստանձնել էրԳագիկ Աբումրվանին հովանավորելու գործը, զրկվեց ենթակա իշխանների աջակցու1 Հովհաննես Դրասխանակերտցի, էջ 164։
2  Դվինի  գրավման  մասին  մանրամասն  տե՛ս  Տեր-Ղևոնդյան  Ա.,  Արաբական  ամիրայությունները  Բագրատունյաց Հայաստանում, Երևան, 1965, էջ 112-116։
 Եղիազարյան Ա., Հայ Բագրատունիների տերությունը(885-908 թթ.), Երևան, 2011, էջ 236-238։
3 Հովհաննես Դրասխանակերտցի, էջ 160-162։
5 Պատմութիւն Անանուն զրուցագրի. կարծեցեալ Շապուհ Բագրատունի, Երևան, 1971, էջ 159։
6  Կոստանդին  Ծիրանածին,  «Օտար  աղբյուրները  Հայաստանի  ու հայերի  մասին»,  հ.  6,  թարգմ.՝  Հ. Բարթիկյանի, Երևան, 1970, էջ 14-15։
7 Եղիազարյան Ա., էջ 248, 88, ծան. 3։
8 Կոստանդին Ծիրանածին, էջ 14-15։
9 Արաբ պատմագիրների վկայությունների թարգմանությունը տե՛ս Եղիազարյան Ա., էջ 54-55։
10 Վարդանյան Վ., Վասպուրականի Արծրունյաց թագավորությունը, Երևան, 1969, էջ 140-147։
թյունից Շայբանի ամիրայի դեմ մղվելիք պայքարում։
  Ի վերջո, 896  թ.  Թուղխ գյուղիմոտ տեղի ունեցած ճակատամարտում Գագիկ Աբումրվանի դավաճանության պատճառով հայկական զորքը պարտություն կրեց՝ տալով 5000 սպանված1։
 2 տարի անց`ամիրայի  մահից  հետո,  Տարոնի  իշխանությունն  ազատվում  է  արաբական  գերիշխանությունից2։
  Դրանից  հետո  Տարոնի  Գրիգոր  իշխանը,  իշխող  տեսակետի  համաձայն,լիովին անկախ էր3 կամ գրեթե չէր ենթարկվում Սմբատ Ա-ին4։
 Մինչդեռ ըստ ԱնանունԶրուցագրի  վկայության՝  Տարոնի  իշխաններ  Գրիգորն  ու  Գագիկը  մասնակցել  ենՍմբատ  Ա-ի  աբխազական  արշավանքին5։
  Այդ  հանգամանքը  դիտարկելով  որպեսվասալական  պարտականության  կատարում՝  ուսումնասիրողներից  մեկը  կարծիք  էհայտնել,  որ  Տարոնի  իշխանությունը  շարունակել  է  գտնվել  Հայոց  տերության  կազմում6, ուստի, Սմբատ Ա-ի տերության հարավային սահմանների վերաբերյալ ուղղակիվկայություններ չունենալով7, առավել հակված ենք կարծելու, որ Բագրատունյաց թագավորությունը 898 թ. հետո հարավում ընդգրկել է նաև Տարոնը։
Առանձնակի  կարևորություն  է  ներկայացնում  Սմբատ  Ա-ի  և  երկրում  հաստատված  արաբական  ամիրայությունների  փոխհարաբերությունների  հարցադրումը։
  ԵթեԱշոտ Ա-ի օրոք վերջիններս ընդունեցին  հայոց  թագավորի գերիշխանությունը, ապաԲագրատունի հաջորդ արքայի գահակալմամբ իրավիճակը փոխվեց։
 Մի կողմից՝ ամիրայությունները, փորձելով օգտվել Սմբատ Ա-ի և Սաջյան ամիրաների հակամարտությունից,  աջակցություն  էին  ցուցաբերում  Ատրպատականին,  մյուս  կողմից  էլ՝  հայոցարքան էր վճռական պայքարի ելել արաբական ամիրայությունների դեմ՝ որոշ դեպքերում  հետապնդելով  անգամ  դրանց  վերացման  նպատակ։
  Սմբատ  Ա-ի  հաղթանակըկատարյալ  էր  հատկապես  Դվինի  ու  Կարինի  ամիրայությունների  դեմ  պայքարում։
Իսկ  ինչ  վերաբերում  է  կայսիկների  ու  ութմանիկների  ամիրայություններին,  ապաՍմբատն  այս  հարցում  առաջնորդվում  էր  վերջիններիս  հնարավորինս  թուլացնելունկատառումով։
  Այս  առումով  հատկանշական  է  Անանուն  Զրուցագրի  վկայությունը.«Եւ  զի  էր  մի  Տաճիկ,  և  անուն  նորայ  Ապուհեճր,  (Սմբատ  Ա-ն  -  Ս.  Բ.)  տայր  զբերդնԲերկրոյ։
 Եւ տայր զքաղաքն Արճեշ Տաճկի մի, որ եկեալ էր ի Դարբանդ քաղաքէ… ԵւզԾաղկոտն  գաւառն  էրետ  Տաճկի  մի  այլ»8։
  Առաջին  հայացքից  նշված  շրջաններիտերերի  փոփոխությունը  էական  նշականություն  չունի,  քանի  որ  երկու  դեպքում  էլիշխողներն արաբներ են։
 Իրականում, սակայն, Սմբատ Ա-ն իր այդ քայլով լուծում էրմիանգամից  2  կարևոր  խնդիր։
  Նախ՝  կայսիկներին  պատկանող  տիրույթները  սեփական նախաձեռնությամբ հանձնելով այլ արաբ գործիչների՝ հայոց արքան իր անվերապահ  ու  բացարձակ  գերիշխանությանն  էր  ենթարկում  այս  ամիրայությունը։
  Եվ  երկրորդ՝  Սմբատ  Ա-ն  լուրջ  հակամարտություն  էր  հրահրում  արաբական  կազմավորումների  միջև։
  Օրինակ,  Արճեշը  հանձնելով  Դերբենդում  և  նրա  շրջակայքում  հաստատված  արաբներին,  որոնք  պատկանում  էին  արաբների  հարավային  ցեղախմբին  ևթշնամի էին հյուսիսային ցեղախմբի արաբներին, այդ թվում՝ կայսիկներին, հայոց ար1  Հովհաննես  Դրասխանակերտցի,  էջ  176-178։
  Թովմա  Արծրունի  և  Անանուն,  Պատմութիւն  տաննԱրծրունեաց, բնագիրը՝ Վ. Վարդանյանի, Երևան, 1985, էջ 366-368։
2  Տարոնի  համար  մղված  պայքարի  մասին  մանրամասն  տե՛ս  Տեր-Ղևոնդյան  Ա.,  Արաբական  ամիրայությունները…, էջ 116-120։
 Գրիգորյան Գ., Տարոնի Բագրատունիների ֆեոդալական իշխանությունը 9-10-րդդարերում, Երևան, 1983, էջ 124-125։
3 «Հայ ժողովրդի պատմություն», հ. 3, Երևան, 1976, էջ 84։
4 Գրիգորյան Գ., էջ 125։
5 Անանուն Զրուցագիր, էջ 189։
6 Եղիազարյան Ա., էջ 106։
7 Հովհաննես Դրասխանակերտցին նկարագրում է Հայոց տերության արևմտյան, հյուսիսային և արևելյանսահմանները՝ ոչինչ չհաղորդելով հարավայինի մասին։
 Տե՛ս Հովհաննես Դրասխանակերտցի, էջ 164։
8 Անանուն Զրուցագիր, էջ 161։
քան, այդպիսով, Վանա լճի շրջանի արաբական գաղութների դեմ լուրջ հակակշիռ էրստեղծում։
  Նույն  նպատակով  Սմբատ  Ա-ն  Բերկրին  հանձնեց  ութմանիկներին՝  խիստսրելով լարվածությունն ու թշնամանքը վերջիններիս ու կայսիկների միջև1։
Հիշատակելի  է  հայոց  արքայի  կողմից  կայսիկների  ամիրայության  ապստամբության  ճնշումը  Արծրունիների  վճռական  օժանդակությամբ2։
  Ինչպես  իրավացիորեննկատել է Հ. Մարգարյանը, Սմբատ Ա-ն դրանով «թե՛ հանդես էր գալիս հայկական բոլոր ուժերը միավորողի ու համախմբողի դերում… և թե՛ դրսևորում էր գերագույն սյուզերենի  իրավունքները  նաև  օտարազգի  իշխողների  նկատմամբ»3։
  Ինչպես  այս,  այնպես էլ Նախիջևանի ճակատագրին առնչվող 902-904 թթ. անցուդարձերի ժամանակԱտրպատականի ամիրա Յուսուֆի անգործությունը վկայում է հայոց արքայի ռազմաքաղաքական հզորության կտրուկ վերելքի մասին։
 Փաստորեն, Սմբատ Ա-ն լուրջ ձեռնարկումներով նշանակալի հարված հասցրեց իր տերության կազմի մեջ մտնող արաբական ամիրայություններին՝ վերացնելով կամ զգալիորեն թուլացնելով դրանք։
Սմբատ  Ա-ի  տարածքային  ձեռքբերումների  պարզաբանման  առումով  հիշատակության է արժանի Անանուն Զրուցագրի մեկ այլ հաղորդում ևս. «Սըմպատ էառ աշխարհն Ղլաթայ և շինեաց ինքն բերդ»4։
 Պարզվում է, որ հայոց արքան տիրել է նաևԽլաթին  և  իր  ներկայությունը  ավելի  հաստատուն  ու  ազդեցիկ  դարձնելու  միտումովայնտեղ  կառուցել  մի  բերդ՝  հավանաբար  թողնելով  նաև  կայազոր։
  Սմբատ  Ա-ի  նվաճած  տարածքների  շարքում  Անանուն  Զրուցագիրը  հիշատակում  է  նաև  Հարքն  ուԱպահունիքը5։
 Հայոց արքայի կողմից Հարքի գրավման մասին վկայություն ունի նաևԿոստանդին  Ծիրանածինը6,  ուստի  կասկած  չպետք  է  հարուցի  նաև  Հարքի  ու  Ապահունիքի առնվազն մի մասի միացումը Բագրատունիների արքունի տիրույթներին։
Սմբատ Ա-ի գահակալության շրջանի առանցքային իրադարձություններից է աբխազական  արշավանքը։
  Քանի  որ  դրա  մասին  արդեն  իսկ  հանգամանորեն  գրվել  է7,ուստի  այստեղ  կարիք  չկա  դրան  անդրադառնալու։
  Միայն  նշենք,  որ  շուրջ  906  թ.տեղի ունեցած այդ արշավանքը, որի մասին հաղորդում են Հովհաննես Դրասխանակերտցին8,  Անանուն  Զրուցագիրն9  ու  Վրաց  մատյանը10,  հանգեցրեց  Հայոց  տերության  գերիշխանության  ընդունմանը  Աբխազաց  թագավորության  կողմից11։
  Այսպիսով,  Սմբատ  Ա-ի  օրոք  Հայոց  տերության  ազդեցության  ոլորտն  ընդլայնվեց  հյուսիսում՝  ընդգրկելով  Սև  ծովի  արևելյան  ափին  տարածվող  Աբխազաց  թագավորությունը։
  Հյուսիսային  սահմանների  պարզաբանումը  շարունակելով՝  նշենք,  որ,  ըստ  Ա.Մելքոնյանի,  Գուգարքը  ևս  հայ  Բագրատունիների  տերությանն  է  կցվել  Սմբատ  Ա-իօրոք12։
Սմբատ  Ա-ի  տարածքային  նվաճումների  շարքում  է  նաև  Ամյուկ  ամրոցը։
  Անանունի  հաղորդման  համաձայն՝  Վասպուրականի  գահերեց  իշխան  Գագիկ  Արծրունինութմանիկներից  խլում է Ամյուկը, ինչին հաջորդում է  ամրոցի գրավումը թագավորա1 Եղիազարյան Ա., էջ 240-243։
2 Թովմա Արծրունի և Անանուն, էջ 380-382։
 Այս մասին մանրամասն տե՛ս Տեր-Ղևոնդյան Ա., Արաբականամիրայությունները…, էջ 120-124։
3 Մարգարյան Հ., Բագրատունի թագավորների «Տիեզերակալ» տիտղոսը, «Հայոց պատմության հարցեր»,հ. 6, Երևան, 2005, էջ 105։
4 Անանուն Զրուցագիր, էջ 171։
5 Նույն տեղում, էջ 159։
6 Կոստանդին Ծիրանածին, էջ 11։
7 Տե’ս Եղիազարյան Ա., էջ 55-61։
8 Հովհաննես Դրասխանակերտցի, էջ 202-204։
9 Անանուն Զրուցագիր, էջ 189-193։
11 Եղիազարյան Ա., էջ 55-61։
12 Մելքոնյան Ա., Ջավախքը 19-րդ դարում և 20-րդ դարի առաջին քառորդում, Երևան, 2003, էջ 48-49։
կան զորքերի կողմից։
 Ի ցույց դնելով իր ռազմաքաղաքական հզորությունը՝ Սմբատըշուտով Ամյուկը վաճառում է այն գրաված Գագիկ Արծրունուն1։
Նկատենք, որ Սմբատ Ա-ի տարածքային ձեռքբերումների շարքը կարող է համալրվել  Անանուն  Զրուցագրի  այլ  վկայությունների  շնորհիվ,  միայն  թե  դրանք  պետք  էենթարկել խոր քննության՝ խուսափելով դրանց անվերապահ ընդունումից։
 Այս  հարցի շուրջ կարևոր տեղեկություններ կարող է հաղորդել նաև Մուշի Սբ. Աղբերիկ վանքի մի ձեռագիր2, որի տվյալները ևս կարիք ունեն հանգամանալից հետազոտության։
Փաստորեն,  Սմբատ  Ա-ի  նվաճումների  ամբողջական  պատկերի  ստացումը  կարող  էարդյունք լինել միայն ավելի խորազնին ուսումնասիրության։
Այսպիսով,  Սմբատ  Ա  Բագրատունու  տարածքային  նվաճումների  հետազոտությունը երևան է հանում հայոց արքայի ռազմաքաղաքական իրական վաստակը, որըոչ  մի  աղերս  չունի  նրան  տրված  Նահատակ  մականվան  հետ։
  Այս  համատեքստումմիանգամայն հասկանալի է դառնում, որ Բագրատունի արքաներից հենց նա է առաջինը կրել Տիեզերակալ3 տիտղոսը՝ արժանավոր տեղ գրավելով հայոց գահակալներիշարքում։
Սարգիս ԲալդարյանՀԱՅՈՑ ԹԱԳԱՎՈՐՈՒԹՅԱՆ ՏԱՐԱԾՔԱՅԻՆ ԸՆԴԱՐՁԱԿՈՒՄԸՍՄԲԱՏ Ա ԲԱԳՐԱՏՈՒՆՈՒ ՕՐՈՔԲանալի բառեր՝ Կարծեցյալ «Նահատակը», հաջորդական նվաճումներ, տարածքայինընդարձակում, հայ-բյուզանդական համագործակցություն, ամիրայությունների ոչնչացում կամ թուլացում, «Նահատա՞կ», թե՞ «Տիեզերակալ»։
