ԱՆՏՈՒԱՆ ԴԸ ՍԵՆՏ ԷՔԶՅՈՒՊԵՐԻԻ «ՓՈՔՐԻԿ ԻՇԽԱՆԸ»՝ՈՐՊԵՍ ՓԻԼԻՍՈՓԱՅԱԿԱՆ ՀԵՔԻԱԹԵրազանքներով  ապրող  ֆրասիացի  օդաչուն,  ով  հաջողությամբ  գրավում  էր  բարձունքներ,  ովմիշտ առաջ էր շարժվում,  հաճախ էր հայացք գցում  դեպի մանկություն, որն իր կյանքի ամենասիրածշրջանն  էր.  «Մանկությունը  մի  հսկայական  դրախտ  է,  որտեղից  գալիս  է  յուրաքանչյուրը։
  Որտեղից  եմես ծնունդով։
 Ծնունդով ես իմ մանկությունից եմ»,- ասում է Էքզյուպերին1։
 Անտուանը դպրոցի փայլուն աշակերտներից չէր, ոչնչով աչքի չէր ընկնում։
 Ոչ մի նշան չէր հուշումապագա գրողի տաղանդի մասին։
 Սակայն դեռ մանկուց նա ուներ վառ երևակայություն. այդ գործումմեծ էր նրա մոր դերը։
 Նա հաճախ էր պատմում Անտուանին հեքիաթներ, որոնց այլաբանական պատկերները բորբոքում էին երեխայի երևակայությունը։
 Հեքիաթներ էր պատմում նաև Պաուլան՝ երեխաների  առաջին  դաստիարակչուհին2։
  Եվ  փոքրիկի  տաղանդն  արտահայտվում  էր  ոչ  միայն  բանաստեղծություններ գրելով, այլ նաև նկարելով։
 Նա իր տետրում բանաստեղծությունների հետ մեկտեղ գծագրում էր շարժիչներ, որոնք հետագայում պետք է ցնցեին աշխարհը3։
 Եվ նկարելու նկատմամբ սերը շարունակում է ուղեկցել նաև կայացած օդաչուին։
Էքզյուպերին մասնագիտությամբ օդաչու է, սակայն, բացի կայացած օդաչու լինելուց, նաև կայացած գրող է, ում համաշխարհային ճանաչման բանալին նրա հայտնի «Փոքրիկ  իշխանը» ստեղծագործությունը դարձավ։
«Փոքրիկ  իշխանը»  հեքիաթն  Էքզյուպերին  գրել  է  1942  թվականին՝  իր  կյանքի  վերջին  շրջանում,երբ  ապրում  էր  Նյու  Յորքում,  և  հրատարակել  է  մեկ տարի  անց՝  1943  թ.։
  Հեքիաթի  ստեղծման  հարցում մեծ դեր է կատարել 1935 թ. դեկտեմբերի 29-ին տեղի ունեցած վթարը։
 Էքզյուպերին փորձում էիր  Ս.630  ինքնաթիռով  ռեկորդ  սահմանել՝  թռչելով  Փարիզից  Սայգոն,  սակայն  Սահարայում  վթարի  էենթարկվում, և նա ու իր մեխանիկը հունվարի մեկին ծարավից փրկվում են բեդվինների շնորհիվ։
 Սահարայում  եղած  7  օրերը  մեծ  ազդեցություն  են  ունեցել  գրողի  վրա,  և  դա  արտահայտվում  է  այս  հեքիաթում։
«Փոքրիկ իշխանը» պատկանում է հեղինակի ստեղծած հեքիաթ-պատմվածքների այն խմբին, որիուսումնասիրության հարցում պետք է հիմնական շեշտը դնել փիլիսոփայական կողմի վրա։
Հեքիաթի գլխավոր հերոսն Իշխանն է։
 Նա մտացածին կերպար է, սակայն իր խոհերով, ապրումներով նման է հենց հեղինակին, և կարող ենք ենթադրել, որ Իշխանը հեղինակի բնավորության, մտածմունքների,  ինչ-որ  տեղ,  նաև  կյանքի  արտացոլումն  է։
  Նա  իր  մեջ  ամփոփում  է  Էքզյուպերիի  ուղերձըմարդկությանը, ինչպես նաև նրա օգնությամբ բացահայտում ենք այս հեքիաթի փիլիսոփայական հարուստ  շերտերը,  որոնք  ամփոփված  են  պարզ  սյուժեի  և  նրբորեն  ընտրված  հասարակ  բառերի  հետևում։
«Խնդրում եմ՝ երեխաներն ինձ ներեն այս գիրքը մեծահասակ մարդու ձոնելու համար։
 Պետք է արդարանամ՝ այդ մեծահասակ մարդն իմ ամենալավ բարեկամն է։
 Բացի դա, նա աշխարհում ամեն բանհասկանում է, նույնիսկ՝ մանկական գրքերը։
 Եվ վերջապես, նա ապրում է  Ֆրանսիայում, իսկ այնտեղհիմա սով է ու սառնամանիք։
 Եվ նա մխիթարության մեծ կարիք է զգում։
 Եթե այս ամենն ինձ չի արդարացնում, ապա ես այս գիրքը կնվիրեմ այն տղային, որին մի ժամանակ նման է եղել իմ մեծահասակ ընկերը։
 Չէ՞ որ բոլոր մեծահասակները առաջ երեխա են եղել, միայն թե նրանցից քչերն են այդ բանը հիշում։
 Այսպես ուրեմն, ես ուղղում եմ  մտցնում իմ ձոնի մեջ՝ Լեոն Վերտին, երբ նա փոքրիկ տղա էր»4,արդարանում է Էքզյուպերին՝ ինչ-որ չափով բացելով նաև փակագծերը։
 Միգուցե, փոքրերի համար սապարզապես արկածային հեքիաթ է, որի իմաստը տարիների ընթացքում կհասկանան կամ ավելի հասուն տարիքում կրկին ընթերցելիս կհասկանան, սակայն մեծահասակներն այս հեքաթից քաղելու շատ3 Նույն տեղում, էջ 7։
4 Անտուան դե Սենտ Էքզյուպերի, Փոքրիկ Իշխանը, Երևան, 1985, էջ 1։
բան ունեն և նրանց, ինչպես Էքզյուպերիի մեծահասակ ընկեր Վերտին, ավելի շատ է պետք (մենք այսհարցում հետագայում բազմիցս կհամոզվենք)։
Էքզյուպերին  իր  հեքիաթում  արծարծում  է  մինչև  օրս  արդիական  և  ամենակարևոր  խնդիրներիցմեկը՝  մարդկային՝  գնալով սառչող  հարաբերությունների  խնդիրը,  որը  տանում  է կործանման։
  «Մեծահասակները  թվեր  շատ  են  սիրում։
  Երբ  նրանց  պատմում  ես,  որ  դու  նոր  բարեկամ  ես  ձեռք  բերել,նրանք երբեք չեն հարցնում ամենագլխավորի մասին։
 Երբեք նրանք չեն ասի. «Իսկ ինչպիսի՞ ձայն ունինա։
 Ինչպիսի՞ խաղեր է սիրում խաղալ։
 Թիթեռներ բռնո՞ւմ է, թե՝ ոչ»։
 Նրանք հարցնում են. «Քանի՞ տարեկան է նա։
 Քանի՞ եղբայր ունի։
 Քաշն ինչքա՞ն է։
 Ինչքա՞ն է վաստակում նրա հայրը»։
 Եվ դրանից հետո  երևակայում  են,  թե  ճանաչեցին  մարդուն1։
  Մադկանց  այլևս  չեն  հետաքրքրում  մարդուն  մարդդարձնող  ամենակարևոր  հատկանիշները։
  Այս  գաղափարը  հեքիաթի  սկզբից  մինչև  վերջ  համակում  էընթերցողին և  հանգուցալուծվում է վերջում, երբ Իշխանը լքում է Երկիրը, քանի որ նրա նման  բարի,մաքուր, միամիտ էակի համար Երկիրը տեղ չուներ, և դրանում Իշխանը, ինչպես նաև ընթերցողը գնալով ավելի են համոզվում։
 Իշխանն սկսում է կարոտել գոռոզ Վարդին և իր միապաղաղ օրերը՝ հագեցած արևածագով, իսկ ընթերցողն սկսում է կարեկցել նրան և որոշ չափով բացահայտել ինքն իրեն, իրմեջ ապրող Իշխանին։
Էքզյուպերին  իր  յուրաքանչյուր  հերոսին  դարձրել  է  մի  գաղափարի  կրող,  և  մի  հերոսն  իր  մտքերով, դատողություններով օգնում է բացահայտել մյուսին, և բոլորը միասին ամբողջացնում են հեքիաթի փիլիսոփայական շղթան, որը հարուստ է տարբեր հարցեր արծարծող օղակներով։
 Այսպես, Աղվեսըբացահայտում է Վարդի գոռոզ թվացող կերպարը, որից Իշխանը նեղացել, նաև հոգնել էր։
 Վարդն Իշխանի մոլորակի թագուհին էր, որն ուներ իրական նախատիպ։
 Էքզյուպերին սիրահարված էր Լուիզաանունով մի աղջկա, ով անտարբեր էր նրա նկատմամբ։
 Բուռն զգացմունքներով հարուստ երիտասարդի հոգում փոթորիկ էր։
 Հաճախ էր իրեն միայնակ ու դժբախտ զգում։
 Մի անգամ նա իր մորը գրում է.«Կնոջից ես պահանջում եմ, որ խաղաղեցնի իմ ներքին հակասություններն ու անհանգստությունները։
Ահա  թե  ինչու  է  ինձ  անհրաժեշտ  կինը։
  Երիտասարդ  տարիքում  մենակ  լինելը  շատ  դժվար  է,  մամա։
Երիտասարդ կյանքդ համարում ես անպետք մի բան»։
2 Նա իրեն չէր գտնում, փնտրում էր «իր մոլորակը»։
 Սակայն նրա սիրո պակասը լրացնում է իր ապագա կինը՝ Կոնսուելոն, ով դարձավ Վարդի նախատիպը։
  Կոնսուելոն  նույնպես  ինքնահավան  էր  ու  ինքնամփոփ,  սիրում  էր  ուշադրության  կենտրոնումլինել,  ցանկանում  էր,  որ  ամուսինն  անընդհատ  հիանա  իրենով,  մի  փոքր  անտարբերությունն  անգամչէր ներում, հաճախ էր նեղանում, հեռանում տնից։
 Այս կերպարն Էքզյուպերին շատ լավ է ամբողջացրել իր հեքիաթում, և ինչպես Իշխանն է սիրում և ծառայում իր Վարդին, այդպես էլ Էքզյուպերին՝ Կոնսուելոյին։
Ինչպես վերը նշվեց, Իշխանի նախատիպը կարծես հենց Էքզյուպերին լինի, իսկ Վարդի նախատիպը՝  Կոնսուելոն։
  Եվ,  այսպիսով,  կարող  ենք  ենթադրել,  որ  Վարդ-Իշխան  հարաբերության  հիմքը  հենցԷքզյուպերի-Կոնսուելո  հարաբերությունն  է։
  Էքզյուպերին  Վարդ-Իշխան  հարաբերությամբ  ամբողջացրել է իր և իր կնոջ հարաբերությունները, արտացոլել իրենց միջև տիրող մթնոլորտը և իր սերն ու հոգատարությունն է արտահայտել իր վարդի՝ Կոնսուելոյի նկատմամբ։
Իշխանի միակ ընկերն իր մոլորակում Վարդն էր, որի սերմն ընկել էր տիեզերքից, և նա Իշխանինհավատացրել էր, որ ամբողջ տիեզերքում միակն է։
 Իշխանը նրան խնամում էր ամեն օր, պաշտպանումքամիներից ու թրթուրներից։
 Միայն Վարդի շնորհիվ է Իշխանն հասկանում կյանքի կարևոր պայմաններից  մեկը. հաջողության, կատարելության հասնելու համար պետք է համբերատար կերպով անցնելբոլոր դժվարությունները և անտեսել տհաճությունները, պետք է հանդուրժել որոշ թրթուրների՝ թիթեռներ տեսնելու համար։
Երբ  Իշխանը  Երկրում  տեսնում  է  հազարավոր  վարդերի,  ասում  է.  «Ինչքան  կջղայնանար,  եթետեսներ այս տեսարանը.... նա իսկապես կմեռներ. միայն թե ինձ ստորացներ.... Իսկ ես կարծում էի, թեաշխարհում միակ ծաղկի տերն եմ, որի նմանը ոչ ոք չունի, այնինչ դա ամենասովորական մի ծաղիկ էեղել։
 Ընդամենը ես  ունեցել եմ մի հասարակ վարդ...»3։
 Բայց աղվեսի հետ զրույցից հետո փոխվում էՎարդի մասին Իշխանի կարծիքը։
 Իշխանը հասկանում է, թե ինչքան է սիրում և կարոտում իր Վարդին,իր Իշխանուհուն։
 Աղվեսի շնորհիվ Իշխանն իմաստավորում է իր ունեցածը, սկսում է գնահատել գեղեցիկը։
 Աղվեսը նրան սովորեցնում է սիրելու արվեստը։
 Եվ Իշխանն ասում է վարդերին. «Դուք գեղեցիկեք, բայց դատարկ,- ապա շարունակում,- ձեզ համար ոչ ոք չի ուզի մեռնել։
 Իհարկե պատահական անցորդը, նայելով իմ վարդին, կասի, որ նա ճիշտ և ճիշտ ձեզ նման է։
 Բայց ինձ համար մենակ նա ավելիթանկ է, քան դուք բոլորդ»4։
 Եվ Իշխանն սկսում է մտածել իր վերադաձի մասին։
2 «Հրապարակ», 8 փետրվարի, 2013 թ., Երևան,։
3 Անտուան դե Սենտ Էքզյուպերի, էջ 41։
4 Նույն տեղում, էջ 45։
Աղվեսն  էքզյուպերյան  փիլիսոփայության  ամենակարևոր  օղակն  է։
  Իշխանը  կյանքի,  մարդկայինհարաբերությունների, սիրո և անգամ իր մասին ամենակարևորն իմանում է Աղվեսից։
 Աղվեսն այս հեքիաթի  ամենաիմաստուն  և  բազմաբովանդակ  կերպարն  է։
  Նա  կատարում  է  ինքնատիպ  վերլուծություններ և Իշխանի առաջ բացում է խորիմաստ կյանքի վարագույրը, որն այնքան օտար էր Իշխանին։
Իշխանը  սովորում  է  տեսնել  ամենակարևորը.  «Միայն  սիրտն  է  սրատես։
  Ամենագլխավորն  աչքով  չեստեսնի»1։
Աղվեսն  Իշխանին  սովորեցնում  է  սիրել  և  սպասել.  այն,  ինչ  Իշխանը  երբեք  չէր  զգացել,  կամ,  միգուցե, զգացել էր արևածագին, թրթուրների՝ թիթեռ դառնալուն, իր Վարդի բացվելուն սպասելիս։
 Նասովորեց  հազարավոր  ոտնաձայներից  տարբերել  սիրելիի  ոտնաձայները,  որոնք  կուղեկցվեն  սրտիթրթիռով։
Աղվեսի խոսքերում կա նաև կյանքի միապաղաղության, գոյության կռվի գաղափարը. «Ես հավ եմորսում, իսկ մարդիկ որսում են ինձ»2։
 Անկախ Իշխանի գոյությունից, անկախ նրա մանկական անկեղծությունից, կյանքը շարունակվում է իր բնական հունով. կենդանիները պահում են իրենց գոյությունը՝մեկը մյուսին ուտելով, իսկ մարդիկ  շարունակում են  դաժանորեն սպանել կենդանիներին։
 Եվ Աղվեսըզարմանում է, որ Իշխանը փնտրում է բարեկամներ։
 Նրան զարմացնում է Իշխանի միամտությունը. չէ՞որ բարեկամ հասկացությունը վաղուց մոռացված է։
Էքզյուպերյան փիլիսոփայության մի օղակ է կազմում նաև Օձը, ում փիլիսոփայությունը որոշ չափով մոտ է աստվածաշնչյան օձի փիլիսոփայությանը։
 Աստվածաշնչյան օձը կերպարանափոխված Սատանան է, ով, տալով Եվային կենաց ծառի պտուղը, նրան, Ադամին և ողջ մարդկությանը դատապարտում է մահվան։
 Իսկ Էքզյուպերիի հեքիաթում Օձը, խայթելով Իշխանին, նրան վերադարձնում է տիեզերք՝ իր մոլորակ, անմահություն։
 Երկու դեպքում էլ Օձը դառնում է կամուրջ՝ կյանքի և մահվան միջև,միայն թե Ադամը և Եվան այդ կամրջով քայլում են դեպի մահ, իսկ Իշխանը՝ դեպի անմահություն։
Ինչպես  վերը  նշվեց,  հեքիաթի  ստեղծման  գործում  հատկանշական  է  եղել  Էքզյուպերիի՝  1935  թ.վթարը և 7 օր Սահարայում մնալը։
 Այս է պատճառը, որ հեքիաթում գրողը մի առանձին հատված նվիրում է ջրի փիլիսոփայությանը և ցույց է տալիս դրա կարևորությունը մարդու կյանքում։
 Ջուրը կյանքիխորհրդանիշն է, բոլոր կենդանի արարածների գոյության աղբյուրը, Երկրի չորս հիմնական տարրերիցմեկը։
  Իշխանը  համոզված  է,  որ  մարդիկ  իրենց  փնտրածը  կարող  են  գտնել  մի  կում  ջրի  մեջ։
  Այսինքն՝ջուրն է կյանքի խորհուրդը և իր մեջ է ամփոփում կյանքի իմաստը. «Ես, որ հիսուներեք րոպե ժամանակ  ունենայի,  ուղղակի  կգնայի  աղբյուրը՝  ջուր  խմելու...»3։
  Ահա  այս  տողերում  Էքզյուպերին  ամփոփում է անապատում հայտնված մարդու հոգեկան ապրումները, կարոտը, որն օրեր շարունակ զգացելէ նա մինչև փրկվելը։
Էքզյուպերին իր փիլիսոփայական հեքիաթն ավարտում է մահվան գաղափարի, կորստի, կարոտիմիաձույլ ամփոփմամբ։
 Ի վերջո բոլորն էլ համակերպվում են այդ մտքի հետ և մխիթարվում հուշերով,հիշողություններով։
«Եվ երբ դու մխիթարվես (վերջիվերջո բոլորն էլ մխիթարվում են), ուրախ կլինես, որ ինձ ճանաչելես երբևէ։
 Դու միշտ իմ բարեկամը կլինես…»4։
Էքզյուպերիի կարծիքով մահը կատարելություն է, որին ի վերջո հասնում են բոլորը։
 Եվ այս միտքնամփոփվում է Իշխանի հետևյալ խոսքերով. «-Գիտես… երբ շատ ես տխուր լինում, լավ է վերջալույսիննայելը…»։
  Վերջալույսը  տանում  է  դեպի  կատարելություն,  անընդհատ  ինքնամաքրման։
  Չէ՞  որ  արևնամեն վերջալույսին մեռնում և արևածագին ծնվում է նորովի։
 Իսկ իշխանն այդ կատարելության, ինքնիրեն գտնելու, հասունանալու ու ինքնաճանաչման կարիքն ուներ, որին հասավ տարբեր մոլորակներովճանապարհորդելու  շնորհիվ։
  Եվ  վերջապես  նրա  դիմագիծն  ամբողջացավ  հենց  Երկրում։
  Բայց  պարզէ,  որ  մյուս  մոլորակներում  հիմնականում  Իշխանը  բացահայտեց  Երկրի  բնակիչների  թերությունները,սխալները և միայն Երկրում սկսեց  ճանաչել բարին, անկեղծը, բացահայտեց իսկական երջանկությանգաղտնիքը։
1 Անտուան դե Սենտ Էքզյուպերի, էջ 45։
2 Նույն տեղում, էջ 44։
3 Նույն տեղում, էջ 48։
4 Նույն տեղում, էջ 56։
Անահիտ ՎարդանյանԱՆՏՈՒԱՆ ԴԸ ՍԵՆՏ ԷՔԶՅՈՒՊԵՐԻԻ «ՓՈՔՐԻԿ ԻՇԽԱՆԸ»՝ ՈՐՊԵՍ ՓԻԼԻՍՈՓԱՅԱԿԱՆ ՀԵՔԻԱԹԲանալի բառեր՝ Փոքրիկ իշխան, փիլիսոփայական հեքիաթ, Օձ, կյանքի իմաստ, գեղեցկության ընկալում ևիմաստավորում, Աղվեսի փիլիսոփայություն, ջուր, անապատային օրեր, ճամփորդություն, ինքնաբացահայտում։
