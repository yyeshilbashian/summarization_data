ՍԻՐԻԱՀԱՅԵՐԻ ՏՆՏԵՍԱՄՇԱԿՈՒԹԱՅԻՆ ԲՆՈՒԹԱԳՐԻՓՈՓՈԽՈՒԹՅՈՒՆՆԵՐԸ. ՍԻՐԻԱՀԱՅԵՐԸ ՀԱՅԱՍՏԱՆՈՒՄՀայերը  Սիրիայում  բնակություն  են  հաստատել  դեռևս  հնագույն  ժամանակներից։
  Սիրիայի  հայ  համայնքը  վերակազմավորվեց  Հայոց  ցեղասպանությունից և Կիլիկիայի հայկական կոտորածներից հետո։
 Սիրիայի տարածքը առաջին հանգրվանն էր, ուր հասնում էին հայ բռնադատվածների զանգվածները։
 Հայերը ժամանակի ընթացքում սկսեցին ինքնակազմակերպվել որպես համայնք,  ցուցաբերեցին  քաղաքական կազմակերպվածություն՝  ինտեգրվելովնաև  Սիրիայի  հասարակական  կյանքում։
  Աստիճանաբար  տարագիրներիզանգվածը վերաճեց կազմակերպված և կենսունակ համայնքի,որը ձգտում էրամեն կերպ պահպանել ազգային ինքնությունը։
Քաղաքացիություն  ստանալը  նշանակալի  իրադարձություն  էր  հայ  համայնքի՝  ոչ  միայն որպես ինստիտուտցիոնալ կառույցի ձևավորման,  այլև հայարաբական  տարաբնույթ  և  կարևոր  հարաբերությունների  զարգացման տեսանկյունից։
 Հետագա տարիներին, հայերը՝ արդեն որպես քաղաքացի, ակտիվորեն մասնակցում էին Սիրիայում ազգային-ազատագրական շարժումներին։
Հայերի համար ազգային նպաստավոր գործունեություն ծավալելու ավելինպաստավոր պայմաններ ստեղծվեցին, երբ իշխանության եկավ Հաֆեզ Ալ Ասադը  (1971-2000  թթ.)։
  Նրա օրոք  հանդուրժողական  քաղաքականությունտարվեց  փոքրամասնությունների  նկատմամբ։
  Հաֆեզ  Ալ  Ասադի  օրոք  ամրագրվեցին պետության հետ հայերի ձեռք բերած պայմանավորվածությունները։
  Էլ  ավելի  նպաստավոր  պայմաններում  սկսեցին  գործել  հայկական  տասնյակ մարզական և մշակութային միությունները, բարեգործական հաստատությունները և վարժարանները։
 Սերտացան կապերը Հայաստանի հետ։
 Միաժամանակ  հայերը  ակտիվ  դերակատարություն  ստանձնեցին  Սիրիայի  սոցիալտնտեսական և մշակութային կյանքում։
 Այն սահմանափակումները, որ արձանագրվել էին 1967թ.ին արաբա-իսրայելական պատերազմից հետո, վերացան։
Հաֆեզի  վարած  քաղաքականությունը  փոքրամասնությունների  նկատմամբհնարավորություն  տվեց  սիրիահայերին  տեղում  կազմակերպելու համայնքային կյանքը՝ առանց ազգայնամոլական սահմանափակումների։
Հայերը  Սիրիայի  զարգացման  գործում  ունեցած  ներդրման  և  բարի  անվան շնորհիվ՝ կարողացան վայելել թե՛ հասարակության, թե՛ իշխանությունների համակրանքը։
 Որպես երկրի լիիրավ քաղաքացիներ՝ նրանք էապես նպաստեցին  Սիրիայի,  մասնավորապես սոցիալ-տնտեսական  և  մշակութային կյանքի  աշխուժացմանը։
  Սիրիայի  հայ  համայնքի  ազգային  կյանքը  կազմակերրպվեց  հայկական  կազմակերպությունների  և միությունների  աշխույժ գործունեության  հետևանքով։
  Սիրիայի  3 հայկական  համայնքներն  էլ՝  առաքելական,կաթոլիկ, ավետարանական, իրենց կրոնական և աշխարհիկ կառույցների միջոցով զգալի դեր կատարեցին հոգևոր և նյութական արժեքների ստեղծման ևպահպանման, ինչպես նաև համայնքային խնդիրների կարգավորման գործում։
Հաֆեզ  Ասադից  սկսած՝  չնայած  հայերը  գրեթե  չեն  մասնակցել  երկրի  քաղաքական զարգացումներին՝ կենտրոնանալով հայապահպանության խնդիրներիվրա,  սակայն  նրանք  ներգրավված  էին  Սիրիայի  սոցիալական,  մշակութայինգործընթացներում՝ գիտակվցելով որպես Սիրիայի լիրիավ և արժեքավոր քաղաքացիներ։
2011  թ.-ի  մարտ  ամսից  ի  վեր  Սիրիան  բաժանված  է  երկու  հակամարտճամբարների։
  Այդ  համատեքստում  ընթացող  ռազմաքաղաքական  գործողությունները  հայրենական  տեղեկատվական  լրահոսում  հիմնականում  մեկնաբանվում են հայկական համայնքների անվտանգության տեսանկյունից։
 ԱյսօրՍիրիայում  ընթացող  քաղաքական  և  ռազմական  զարգացումները  մեծապեսկախված են օտարերկրյա միջամտությունից։
 Խոսքը մասնավորապես վերաբերում է Թուրքիային, որը փորձում է իր քաղաքական խաղերը խաղալ այս պատերազմում։
 Հենց այստեղ է կայանում հայերի մտահոգությունը և այս փաստըիր հերթին ստիպեց հայերին թողնել և հեռանալ Սիրիայից։
2012 թ.-ի ամռանից սկսվեց հայերի ներգաղթ ՀՀ։
 Սփյուռքի նախարարության  տվյալների  համաձայն՝  ցայսօր  15000-16000  հայ  է  ներգաղթել  Հայաստան,  որոնց  1/3-ը  գնացել  է  երրորդ  երկիր։
  Անցած  10  ամիսների  ընթացքումՀՀ  են  մուտք  գործել  շուրջ  5000  սիրիահայեր։
  Այս  մասին  հայտարարել  էսփյուռքի նախարար Հ. Հակոբյանը1։
 Միաժամանակ նշենք, որ մեկ այլ աղբյուրում նշվում է, որ պաշտոնապես նրանցից 3248-ն է դիմել քաղաքացիությունստանալու խնդրանքով2։
 Սիրիայի հյուսիսային շրջանի Հալեպ քաղաքի Սոցիալ-դեմոկրատ  հնչակյան  կուսակցության  վարչական  մարմնի  անդամ  ՎազգենՄեսրոպյանը լրագրողների հետ հանդիպման ժամանակ նշել է, որ շուրջ 50006000 սիրիահայ է գաղթել ՀՀ, և որ Հայաստանի կառավարությունը մեծ օժանդակություն է ցույց տվել նրանց3։
 Սիրիահայերի հիմնախնդիրները համակարգող հանձնաժողովի նախագահ Լենա Հալաջյանը նշում է, որ այսօր Հայաստանում կա 10000 սիրիահայ, և ամեն ինչ արվում է նրանց կարիքները հոգալու և1 http։
//news.am/arm/news/123553.html,  հասանելի է՝12.05.15։
2 http։
//www.tert.am/am/news/2012/07/29/syrian-armenians/556088, հասանելի է՝ 05.06.15։
3 http։
//m.lurer.com/?p=42215&l=am, հասանելի է՝ 07,06.15։
Հայաստանում  պահելու  համար,  որոնցից  5000-ը  կարիքավոր  են։
  Այսօր  էլնրանց  հոսքը  Հայաստան  շարունակվում  է4։
  ՀՀ  սփյուռքի  նախարարությանաշխատակազմի ղեկավար, սիրիահայերի հարցերով զբաղվող խմբի ղեկավարՖիրդուս  Զաքարյանը  «Արմենպրեսի»  հետ  զրույցում  նշեց,  որ  Հայաստանումբնակություն հաստատած սիրիահայերի թիվը աճել է՝ հասնելով շուրջ 6500-ի։
Նա  հայտնեց,  որ  տարեսկզբից  մինչև հիմա  նրանց  թիվը  եղել է 10500,  որոնցից  4000-ը  վերադարձել  են  Սիրիա,  իսկ  50-60  ընտանիք  մեկնել  է  այլ  երկրներ։
 Նրանց մտքում այն հարցն է, թե երբ և ինչպես է ավարտվելու այս հակամարտությունը։
  Սակայն  հարցի  բարդությունն  է,  որ  այս  2  տարիների  ընթացքում Սիրիա այնպիսի ուժեր են թափանցել, որոնք անվերահսկելի են, և հարցիհանգուցալուծումն  արդեն  ինչ-որ  տեղ  կախված  է  ավելի  շատ  նրանցից,  քանՌուսաստան-Ամերիկա  հնարավոր  համաձայնությունից,  իշխանություն-ընդդիմություն հակամարտության վերացումից և այլն։
Ինչ վերաբերում է հայերին, ապա նրանք Սիրիայում ապրող փոքրամասնություններից  միակն  են,  որ  իրենց  թիկունքում  ունեն  ազգային  պետություն։
Սիրիահայերը  մասամբ  զգացին  պետության  գոյությունը,  երբ  Հայաստանըպայմաններ ստեղծեց հայրենիքում հանգրվանել ցանկացող սիրիահայերի համար։
  Հայաստանում  հնարավորության  սահմաններում  քայլեր  են  արվում՝  կրթական,  հոգևոր,  մշակութային  և  այլ  արտոնությունների  առումներով  նրանցհոգսը  թեթևացնելու  համար։
  Խնդիրը,  սակայն,  այն  է,  որ  հայ  համայնքի  գերակշիռ մասը մնում է Սիրիայում, և օր օրի նրա գոյությունը գնալով հարցականի տակ է դրվում։
 Այստեղ է, որ Հայաստանը լուրջ անելիքներ ունի և պետքէ  արդեն  գործի  դրած  լիներ  իր  դիվանագիտական  լծակները՝  թեթևացնելումեր հայրենակիցների վիճակը Սիրիայի ներսում։
Սիրիայում բնակվող ընտանիքների ճնշող մեծամասնությունը, եթե ոչ բոլորը, արևմտահայ գաղթականների սերունդներ են, որոնք սերնդեսերունդ ապրելով Սիրիայում, բավականաչափ ինտեգրվել և հարմարվել էին մահմեդականմիջավայրին։
Հալեպում  հայերը  հիմնականում  զբաղվում  էին  առևտրով,  արհեստով,մասնավորապես ոսկերչությամբ, իսկ արդեն Քեսապի շրջակայքում հիմնականում զբաղվում էին հողագործությամբ, անասնապահությամբ, ընդ որում՝ այստեղ մեծ էր քրդախոս հատվածը։
 Առևտուրը և բիզնեսը, որով զբաղվում էինսիրիահայերը,  թեև  էապես  տարբերվում  էր  արևմտյան  բիզնեսից  և  որոշակիչափով կրում էր արևելյանի ազդեցությունը, այնուամենայնիվ այն ապահովումէր  սիրիահայերի  սոցիալական  ապահովվածության  միջին  և  միջինից  բարձրկենսամակարդակը։
54 http։
//ankakh.com/article/619/%C2%ABnvor-halyep%C2%BB, հասանելի է՝ 08.05.15։
5 Ա. Հակոբյան, /ԴԱՆ/, Եր., 2015, հարցազրույց ազգագրագետ Ա. Հակոբյանի հետ։
Տարածված զբաղմունքներից էր նաև մեքենաների առանձին մասերի վերանորոգումը։
 Շատ ընտանիքներ զբաղվում էին ասեղնագործ իրերի վաճառքով, որը ևս եկամտի աղբյուր էր։
 Բացի այդ զբաղմունքներից, շատ ընտանիքներ  Սիրիայում  ունեին  փոքրիկ  ռեստորաններ,  պանդոկներ։
  ՏեղափոխվելովՀայաստան՝  փորձեցին  դրանք  վերաբացել  հայրենիքում,  իհարկե,  որոշակիսահմանափակումներով,  քանզի  հայկական  միջավայրը  հարկային  և  ֆինանսական  առումով  փոքր-  ինչ  այլ  էր։
  Դժվարությունները  պայմանավորված  էիննրանով, որ Հայաստանը չուներ աշխատանքի այն հաստիքները, որոնցում կարող էին ներգրավվել սիրիահայերը։
 Հայաստանում ինտեգրվելուն խոչընդոտողդժվարությունները  շատ  են՝  հարկային,  ֆինանսական,  լեզվական,  սոցիալական, տնտեսական, հոգեբանական և այլն։
Հարկային  քաղաքականությունը  Սիրիայում  ավելի  մեղմ  էր,  քան  Հայաստանում,  և  սոցիալական  ապահովության  տեսանկյունից  Սիրիայում  հայ  ընտանիքները ավելի բարձր կենսամակարդակ ունեին, քան ՀՀ-ում6։
Պետք  է  նշել,  որ  այսօր  սիրիահայ  երիտասարդ  սերդի  քիչ  մասն  է  զբաղվում ավանդական, ընտանեկան զբաղմունքներով։
 Նրանց մեծ մասը այժմ արդեն ձգտում է ստանալ բարձրագույն համալսարանական կրթություն։
Միջինացված տվյալներով եթե ներկայացնենք, ընտանիքը բաղկացած էր4 անդամից։
 Եվ ընտանիքի նույնիսկ 1 անդամի աշխատելու դեպքում ընտանիքը  կարող  էր  իր  համար  ապահովել  միջին  կենսակամարդակ7։
  Այս  մոդելըփոքր-ինչ  խաթարվեց  Հայաստան  գալուց  հետո։
  Հայաստանի  պայմաններըստիպեցին ընտանիքի մյուս անդամներին ևս աշխատել։
Լեզվական ինտեգրման տեսանկյունից նշենք, որ լինելով արևմտահայերենի կրող՝ սիրիահայերը որոշակի դժվարությունների են հանդիպում հայաստանաբնակների  հետ  շփումներում,  քանզի  շատ  դեպքերում  փոխադարձ  չհասկացված  լինելու  խնդիր  կա,  ինչի  արդյունքում  լեզվական  առումով  որոշակիփոփոխություններ են նկատվում և սիրիահայերը, կարելի է ասել յուրացրել ենարևելահայերենի որոշակի տարրեր։
Աշխատանքի և ուսման բնագավառում որոշակի դժվարություն է ներկայացնում  ռուսերենի  չիմացությունը,  քանզի  ի  տարբերություն  հայաստանաբնակների,  որոնց  համար  ռուսերենի  իմացությունը  եթե  ոչ  պարտադիր,  ապապահանջված  է,  ապա  սիրիահայը  ռուսերեն  սովորելու  անհրաժեշտություն  չիունեցել, և ռուսերենի իմացությունը կրում էր սիրողական բնույթ։
 Թեև պետք էնշել, որ որոշակի աշխատանքներ են տարվում այս ուղղությամբ, կազմակերպվում են ռուսերենի դասընթացներ և այլն։
6 Նույն տեղում։
7 Ա. Հակովյան, /ԴԱՆ/, հարցազրույց Ավ. Քեշիշյանի հետ, Եր., 2015 թ։
Սիրիահայերի՝  Հայաստանում  ինտեգրվելու  մասին  խոսելիս  պետք  է  կարևորվեն  ոչ  այնքան  մշակութային,  որքան  տնտեսական  գործոնները։
  Քանզիորքան  էլ  բարձր  լինի  ինտեգրվող  հատվածի  մշակութային  մակարդակը,  եթետնտեսական բավարար պայմաններ չկան, ինտեգրման խնդիրը շատ ավելի էբարդանում8։
 Հետևաբար դժվար ինտեգրվելու հետ կապված հարցերը պետքէ փնտրել տնտեսական գործոնների մեջ։
 Այսինքն, եթե սիրիահայը նոր միջավայրին  դժվար  է  հարմարվում,  դա  նշանակում  է,  որ  ֆինանսատնտեսականմակարդակում ամեն ինչ հարթ չէ։
 Այս դժվարությունները, ինչպես նաև նախկին  ավանդական  զբաղմունքների  պակաս  եկամտաբեր  լինելը  Հայաստանիպայմաններում  ստիպում  են  սիրիահայերին,  հատկապես  երիտասարդներինհրաժարվել  դրանցից  և  ներգրավվել  այլ  ոլորտներում,  հիմնականում  սպասարկման ոլորտում։
 Այս առումով նրանց օգնության է գալիս լեզուների, հատկապես անգլերենի իմացությունը։
Ինտեգրման  տեսանկյունից  հավելենք  նաև,  որ  պակաս  դեր  չի  խաղումհարցի  հոգեբանական  կողմը։
  Նախ  հոգեբանական  և  սոցիալական  տեսանկյունից  նշենք,  որ  սիրիահայը  երբեք փախստական  չի  համարել  իրեն,  և շատդեպքերում դա վիրավորում է նրանց արժանապատվությանը։
 Շատ ընտանիքներ Հայաստան են ժամանել Սիրիայում ապահովության որոշակի պայմանների առկայության դեպքում ետ վերադառնալու ակնկալիքով և շատ դեպքերումմշտական բնակության մտադրություն չեն ունեցել։
Սիրիահայ Մեղրիկ Գըվըրյանը բնակվել է Հալեպի՝  Նոր Գյուղ թաղամասում։
 Նա, խոսելով իր և իրեն ծանոթ ընտանիքների մասին, տեղեկություններհաղորդեց  նրանց  ներընտանեկան  հարաբերությունների,  վարվելակերպի,  ավանդական զբաղմունքների և նույնիսկ խոհանոցի մասին։
Բանախոսի  հետ  հարցազրույցի  ժամանակ  արձանագրեցինք  մի  փաստ.Հայաստան ժամանող սիրիահայերը հանդիպում են հայաստանաբնակ հայերիհիասթափեցնող  վերաբերմունքին։
  Այսինքն՝  երկար  տարիներ  օտար  հողումապրած հայը հայրենիքի կարոտով գալիս է Հայաստան և այստեղ հանդիպումհայերի,  որոնք  մտածում  են,  թե  ինչ  ճանապարհով  թողնեն  երկիրը,  գնան  այլերկիր, և դեռ ավելին, նույնը խորհուրդ են տալիս նաև սիրիահայերին։
 Այնուհանդերձ երիտասարդների շրջանում սիրիահայ երիտասարդները ընդունվումեն բավականին լավ և արժանանում նրանց ջերմ վերաբերմունքին։
Սիրիահայ  բանախոսը  նշեց,  որ  նույնիսկ  Սիրիայում  պատերազմը  ավարտվելուց  հետո  ինքը  մտադրություն  չունի  վերադառնալ  Սիրիա։
  Եվ  դանաև  այն  պատճառով,  որ  իրենք  պատերազմից  ապահովագրված  չեն,  և  եթեընտանիքի այս սերունդը, ՀՀ վերադառնալով կարողացավ փրկվել, ապա հա8 Նույն տեղում։
մոզված չեն, որ Սիրիա վերադառնալուց հետո կկարողանան պահել մյուս սերունդը։
Այսպիսով՝  Սիրիայում  սկսված  քաղաքացիական  պատերազմը  պատճառդարձավ Սիրիայի ծաղկուն և ամուր համայնքի քայքայման և կազմալուծման։
Թողնելով մի ամբողջ կյանք ետևում՝ սիրիահայերը հանգրվան գտան հայրենիքում, մի մասն էլ գնաց երրորդ երկիր՝ կանգնելով ինտեգրման հետ կապվածմի շարք դժվարությունների առաջ։
 Վերջիններս էլ իրենց հերթին փոխեցին սիրիահայերի սոցիոնորմատիվ մշակույթը։
Անի ՀակոբյանՍԻՐԻԱՀԱՅԵՐԻ ՏՆՏԵՍԱՄՇԱԿՈՒԹԱՅԻՆ ԲՆՈՒԹԱԳՐԻ ՓՈՓՈԽՈՒԹՅՈՒՆԸՍԻՐԻԱԿԱՆ ՀԱԿԱՄԱՐՏՈՒԹՅԱՆ ԱՐԴՅՈՒՔՈՒՄ. ՍԻՐԻԱՀԱՅԵՐԸ ՀԱՅԱՍՏԱՆՈՒՄԲանալի բառեր՝ Սիրիա, քաղաքացիական պատերազմ, ինտեգրում, Սփյուռք,հիմնախնդիրներ, սիրիահայեր, մշակութային բնութագրությունԱմփոփում։
