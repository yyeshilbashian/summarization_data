ՀԱՅՈՑ ՑԵՂԱՍՊԱՆՈՒԹՅԱՆ ՄԻՋԱԶԳԱՅԻՆՃԱՆԱՉՄԱՆ ԻՐԱՎԱԿԱՆ ԱՍՊԵԿՏՆԵՐԸՀայոց  ցեղասպանության  վերաբերյալ  փաստերի  հավաքագրման  գործում  իրենց  ուրույն  տեղնունեն  տարբեր  պետությունների  ու  կազմակերպությունների  կողմից  այն՝  որպես  փաստ  ճանաչելուհանգամանքը։
 Այս տեսանկյունից կարևոր է հասկանալ Հայոց ցեղասպանության միջազգային ճանաչման  գործընթացի  էությունը,  փորձել  ուսումնասիրել  դրա  կարևորությունն  ու  իրավական  նշանակությունը։
Ամենից առաջ հասկանանք, թե ինչ է ցեղասպանության միջազգային ճանաչումը։
 Այն ենթադրում էպետական  կառավարման  բարձրագույն  մարմինների`  օրենսդիր,  գործադիր,  դատական,  և  տարբերմիջազգային  կառույցների  համապատասխան  մարմինների  կողմից  ցեղասպանության  փաստի  ճանաչում և փաստաթղթային ամրագրում։
Այսպես,  մինչ  այժմ  Հայոց  ցեղասպանությունը  ճանաչվել  է  23  պետության,  մի  շարք  միջազգայինմիջկառավարական և ոչ կառավարական կազմակերպությունների, նահանգային ինքնակառավարմանմարմինների, քաղաքային խորհուրդների կողմից։
Մինչ այսօր Հայոց ցեղասպանության ճանաչման հարցը գնում է տարբեր պետությունների կողմիցխորհրդարանային  ճանաչման  ուղով։
  Իրավական  տեսանկյունից  հատկապես  կարևոր  են,  թե  արդյոքայդ ճանաչումներն ունեն օրենքի ուժ, առաջացնում են պարտավորություններ ցեղասպան պետությանհամար, և որքանով է դրանց կիրառումը պարտադիր։
Ներկայումս  Հայոց  ցեղասպանությունը  պետությունների  կողմից  հիմնականում  ճանաչվել  է  միայնօրենսդիր մարմնի հատուկ բանաձևի միջոցով։
 Նման ճանաչումը երբեմն առաջացնում է լուրջ տարաձայնություններ տվյալ երկրում իշխանության օրենսդիր և գործադիր ուժերի միջև։
 Օրինակ, Շվեդիայիխորհրդարանը  2010  թ.  ընդունեց  Օսմանյան  կայսրությունում  հայերի,  ասորիների  և  Պոնտոսի  հույների նկատմամբ իրականացված ցեղասպանության մասին բանաձևը1։
 Ի պատասխան սրա՝ Շվեդիայիվարչապետն  ու  Արտաքին  գործերի  նախարարը  հանդես  եկան  հայտարարությամբ՝  ներողությունխնդրելով օրենսդիր մարմնի ընդունած այս բանաձևի համար։
 Ավելին, Շվեդիայի ԱԳ նախարարը խորհուրդ տվեց Շվեդիայի թուրքական համայնքին մեծ ջանքեր գործադրել այս որոշման ձախողման ուղղությամբ2։
Գրեթե նույն իրավիճակն ստեղծվեց նաև Գերմանիայում, երբ օրենսդիր մարմինն ընդունեց Հայոցցեղասպանության  ճանաչման  մասին  բանաձև,  իսկ  ԱԳՆ-ն,  չցանկանալով  մեկնաբանել  այս  որոշումը,Դաշնային կառավարության անունից հայտարարեց, որ այդ հարցը հայ-թուրքական երկկողմ հարաբերությունների դաշտում է, և կազմում է նրանց պատմության մի մասը։
Միջազգային  միջկառավարական  կազմակերպություններում  ևս  նման  իրավիճակներ  եղել  են։
Օրինակ` Եվրոպական Խորհրդարանը 1987 թ. սկսած Թուրքիային կոչ է անում ճանաչել Հայոց ցեղասպանությունը3՝  դա  համարելով  կարևոր  նախապայման  Եվրամիությանն  անդամակցելու  համար,  Եվրահանձնաժողովը՝  ԵՄ  գործադիր  մարմինը,  երբեք  չի  ընդունել  օրենսդրի  այս  պահանջները,  և  Հայոցցեղասպանության  ճանաչումը  չի  կիրառել՝  որպես  նախապայման  Թուրքիայի  անդամակցությանհամար4։
1 Քոչարյան Վ., Հայոց ցեղասպանությունը միջազգային իրավական փաստաթղթերում, Երևան, 2014, էջ 47։
2 Hofmann T., Cold Cases of Genocide։
 The Meaning and Limits of Genocide Recognition by Legislative Bodies, pp. 73-74.4 Տե’ս The Crime of Genocide։
 Prevention, Condemnation and Elimination of Consequences, Proceedings of International Conference,Մինչ  այս  պահը  միայն  երեք  պետություն  են  օրենքով  ամրագրել  Հայոց  ցեղասպանության  ճանաչման փաստը։
 Դրանք են` Ֆրանսիա /2001 թ./1, Ուրուգվայ /2004 թ./2, Արգենտինա /2006 թ./3։
 Այս առումով անհրաժեշտ է հստակորեն տարբերակել բանաձևերն ու  օրենքները, քանի  որ պետության  օրենսդիր  մարմնի  կողմից  ընդունված  օրենքները  պարտադիր  են  կատարման  համար,  իսկ  խորհրդարանական  բանաձևերը  կրում  են,  սոսկ,  խորհրդատվական  բնույթ,  այսինքն  կիրառման  պարտադիր  ուժ  չունեն։
Շվեյցարիան,  Սլովակիան  և  Հունաստանն  ընդունել  են  ցեղասպանության,  այդ  թվում՝  Հայոց  ցեղասպանության  ժխտումը  քրեականացնող  օրենքներ։
  Բելգիայում  և  Շվեդիայում  ցեղասպանությանժխտման  համար  քրեական  պատասխանատվություն  է  սահմանված  (45  հազար  եվրո  տուգանքիցմինչև 1 տարվա ազատազրկում)։
 Ֆրանսիան ևս 2006 թ․ և 2011 թ. Սենատի կողմից ընդունել էր Հայոց  ցեղասպանության  ժխտումը  քրեականացնող  օրինագծեր,  իսկ  2012  թ.՝  արդեն  օրենք,  սակայնՍահմանադրական դատարանը, այդ օրենքը ճանաչեց հակասահմանադրական4։
Քննության  առնելով  պետությունների  կողմից  Հայոց  ցեղասպանության  ճանաչման  գործընթացը՝հատկապես  իրավական  տեսանկյունից  կարևոր  են  այն  կետերը,  որոնք  վերաբերում  են  Թուրքիայիպատասխանատվությանը, նրա իրավահաջորդությանը, հատուցմանն ու այլ առանցքային խնդիրների։
Պետք է նշել, որ պետությունների ճանաչման բանաձևերում գրեթե բացակայում են նման կետերը․հիմնականում  արձանագրվում  է  Հայոց  ցեղասպանության  եղելությունը,  խոսվում  է  զոհերի  թվի,  ապրիլի 24-ը՝ որպես ցեղասպանության զոհերի հիշատակի օր հայտարարելու մասին5։
 Նման որոշումներնիրավական  տեսանկյունից  բավարար  կարևորություն  չունեն  և  չեն  ենթադրում  որևէ  իրավականպարտավորություն Թուրքիայի համար։
Ի  տարբերություն  պետությունների  կողմից  Հայոց  ցեղասպանության  խորհրդարանական  ճանաչման  որոշումների  զսպվածությանը՝  միջազգային  կազմակերպությունների  որոշումներն  ավելի  հստակեն և պարունակում են մի շարք կոնկրետ ձևակերպումներ։
Առաջին  հերթին,  պետք  է  նշել,  որ  այս  որոշումները  բացի  զոհերի  թվի,  իրագործման  ժամանակահատվածի և այլ փաստերի ամրագրումից՝ պարունակում են հստակ ձևակերպումներ Թուրքիայի իրավահաջորդության և պատասխանատվության շուրջ6։
Թուրքիայի Հանրապետությանն Օսմանյան կայսրության իրավահաջորդ համարելը կարևոր քայլ է,քանի  որ  մինչ  այսօր  թուրքական  իշխանությունները  ժխտում  են  ոչ  միայն  Հայոց  ցեղասպանությանփաստը, այլև այն հանգամանքը, որ իրենք հանդիսանում են Օսմանյան կայսրության իրավահաջորդը՝պնդելով,  որ  չեն  կարող  պատասխանատվություն  կրել  Օսմանյան  կայսրությունում  կատարված  ցեղասպանության համար։
Հաջորդը  Թուրքիայի  Հանրապետության  պատասխանատվության  հարցն  է։
  Այստեղ  ևս  ի  տարբերություն  պետությունների  կողմից  ճանաչման  վերաբերյալ  որոշումների՝  միջազգային  կազմակերպությունների  որոշումներում  շատ  հստակ  պարզորոշ  կերպով  բարձրացվում  է  Թուրքիայի  պատասխանատվության հարցը։
 Բացի այդ, քննարկվում է նաև նյութական և բարոյական հատուցման հարցը7։
Այնուամենայնիվ,  եթե  պետությունների  կողմից  ընդունված՝  Հայոց  ցեղասպանության  ճանաչմանմասին օրենքները գոնե պարտադիր են կատարման համար տվյալ երկրի տարածքում, ապա միջազգային կազմակերպությունների ընդունած որոշումները կրում են բացառապես խորհրդատվական բնույթ։
Վերջում կցանկանայինք անդրադառնալ Մարդու Իրավունքների Եվրոպական Դատարանի կողմից«Փերինչեքն  ընդդեմ  Շվեյցարիայի»  գործի  քննությանը8։
  Այն  շատ  կարևոր  նշանակություն  ունի,  որովհետև կարելի է ասել՝ այս գործի ընթացքից է կախված Հայոց ցեղասպանության միջազգային ճանաչման գործընթացի հետագա ճակատագիրը։
1  Բարսեղյան  Լ.,  Ֆրանսիան  Հայոց  ցեղասպանությունը  օրենսդրությամբ  ճանաչած  առաջին  պետությունն  է  աշխարհում,Երևան, 2002, էջ 179-244։
2 Տե՛ս Քոչարյան Վ., էջ 35։
3 Տե՛ս նույն տեղում, էջ 45։
4  Sassounian  H.,  Greece։
  Third  Country  to  Criminalize  Denial  of  the  Armenian  Genocide,  16.09.2014,  հասանելի  է՝http։
//asbarez.com/127003/greece-third-country-to-criminalize-denial-of-the-armenian-genocide։
5 Տե՛ս Բարսեղյան Լ., Հայոց ցեղասպանություն. աշխարհի տերությունները, ազգային խորհրդարանները և միջազգային կազմակերպությունները դատապարտում են և ճանաչում։
6 Բարսեղյան Լ., Միջազգային հանրությունը դատապարտում է Հայոց ցեղասպանությունը, Երևան, 1998, Հայոց ցեղասպանության դատապարտումը միջազգային կազմակերպությունների կողմից, Երևան, 1999։
7 Տե՛ս Քոչարյան Վ., Հայոց ցեղասպանությունը միջազգային իրավական փաստաթղթերում, Բարսեղյան Լ., Հայոց ցեղասպանություն.  աշխարհի  տերությունները,  ազգային  խորհրդարանները  և  միջազգային  կազմակերպությունները  դատապարտում  են  ևճանաչում։
8  European  Court  of  Human  Rights,  CASE  OF PERİNÇEK  v.  SWITZERLAND,  հասանելի  է՝  http։
//hudoc.echr.coe.int/eng?i=001139724#{"itemid"։
["001-139724"]}։
Նախ  նշենք,  որ  Դողու  Փերինչեքը  Թուրքիայի  աշխատավորական  կուսակցության  նախագահն  է։
2005 թ․ մայիսի 7-ին, հուլիսի 22-ին և սեպտեմբերի 18-ին համապատասխանաբար Լոզանում, Օպֆիկոնում և Կոնիզում նա մասնակցել է տարբեր գիտաժողովների, որոնց ժամանակ հրապարակավ հերքել  է  1915  թ․  և  հետագա  տարիներին  Օսմանյան  կայսրությունում  հայ  ժողովրդի  դեմ  ուղղված  ցեղասպանության  ցանկացած  փաստի  գոյությունը։
  Նա  Հայոց  ցեղասպանության  գաղափարը  կոչել  է«Միջազգային  սուտ»1։
  Այդ  պատճառով  Լոզանի  շրջանային  դատարանը  2007  թ․  մարտի  9-ի  վճռովնրան  մեղավոր  էր  ճանաչել  Շվեյցարիայի  քրեական  օրենսգրքի  261-րդ  հոդվածի  4-րդ  մասի  համաձայն՝  ռասայական  խտրականության  համար,  և  դատապարտել  օրական  100  շվեյցարական  ֆրանկկազմող դրամական տուգանքի՝ 90-օրյա ժամկետով։
 Դրանից հետո Դողու Փերինչեքը մի քանի անգամբողոքարկել է դատարանի վճիռն ավելի բարձր ատյաններում և սպառելով բոլոր ներպետական միջոցները՝ 2008 թ. հուլիսի 10-ին Շվեյցարիայի դեմ հայց է ներկայացրել` պնդելով, որ շվեյցարական դատարանները  խախտել  են  Մարդու  իրավունքների  եվրոպական  կոնվենցիայի  10-րդ  հոդվածով  (արտահայտվելու ազատություն), 7-րդ հոդվածով (պատիժ՝ բացառապես օրենքի հիման վրա), ինչպես նաև միշարք այլ հոդվածներով երաշխավորված իր իրավունքները։
 Նա վիճարկել է, մասնավորապես, շվեյցարական քրեական օրենսգրքի 261-րդ հոդվածի 4-րդ մասը՝ այն գնահատելով որպես ոչ բավարար կանխատեսելի, իսկ դատավճիռը՝ ոչ օրինական2։
ՄԻԵԴ-ը  2013  թ.  դեկտեմբերի  17-ին  «Փերինչեքն  ընդդեմ  Շվեյցարիայի»  գործով  կայացրած  դատավճռում բավարարում է Փերինչեքի հայցը, ըստ որի՝ Շվեյցարիան խախտել է Մարդու իրավունքներիեվրոպական կոնվենցիայի 10-րդ հոդվածը, և իր որոշման մեջ նշում էր, որ «Փերինչեքի քրեական դատապարտումը 1915 թ. և դրանից հետո հայ ժողովրդի դեմ կատարված վայրագությունների մերժմանհամար արդարացված չէր»3։
 Ըստ ՄԻԵԴ-ի՝ շվեյցարական քրեական օրենսգրքի 261-րդ հոդվածն արտահայտվելու ազատությունը կաշկանդող տարրեր է պարունակում։
Այստեղ պետք է ուշադրություն դարձնել մի հանգամանքի, որ Դատարանն իր որոշման մեջ հղում էկատարել այն պետություններին, որոնք ճանաչել են Հայոց ցեղասպանության փաստը, մյուս կողմից էլմեջբերել է այն պետություններին, որտեղ  ցեղասպանությունների գոյության հերքումը պատժող  օրենքը  համարվել  է  հակասահմանադրական4։
  Սրանով  դատարանը  փորձել  է  ընդգծել  պետությունների  ևպետական  իշխանության  մարմինների  ոչ  միանշանակ  վերաբերմունքը  Հայոց  ցեղասպանությանխնդրին։
Բարեբախտաբար, 2014 թ․ մարտի 17-ին Շվեյցարիայի իշխանությունները բողոքարկեցին ՄԻԵԴի վերոհիշյալ այս վճիռը, իսկ 2014 թ. հունիսի 2-ին ՄԻԵԴ-ը որոշեց ընդունել գործի քննությունը։
 Դատական նիստը կայացավ 2015 թ. հունվարի 28-ին, որին, ինչպես գիտենք, Հայաստանը ներգրավվածէր՝  որպես  երրորդ  կողմ5։
  Մեր  կարծիքով՝  այս  դատավճռից  շատ  բան  է  կախված,  քանզի  հօգուտ  Փերինչեքի կայացված վճիռը լրջագույն հարվածի տակ կդնի Հայոց ցեղասպանության ժխտման քրեականացման գործընթացը։
Լիլիթ ՀայրապետյանՀԱՅՈՑ ՑԵՂԱՍՊԱՆՈՒԹՅԱՆ ՄԻՋԱԶԳԱՅԻՆ ՃԱՆԱՉՄԱՆ ԻՐԱՎԱԿԱՆ ԱՍՊԵԿՏՆԵՐԸԲանալի բառեր՝ Հայոց ցեղասպանություն, ճանաչում, իրավական նշանակություն, Մարդու Իրավունքների Եվրոպական Դատարան։
