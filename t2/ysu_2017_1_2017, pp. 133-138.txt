ԱՐՏԱՍԱՀՄԱՆՅԱՆ ՄԱՄՈՒԼԻ ՈՐՈՇ ԱՆԴՐԱԴԱՐՁՆԵՐ ԵԼԴԸԶԻ ՄԱՀԱՓՈՐՁԻՆԵրկար  տարիներ  հայ  և  օտար  հեղափոխական  կազմակերպություններիգլխավոր նպատակներից մեկը սուլթան Աբդուլ Համիդ 2-րդի ահաբեկումն էր։
Հայ  քաղաքական  գործիչների  մոտ  այդ  ցանկությունն  առաջացել  էր  դեռևս1895-1896 թթ. արևմտահայերի զանգվածային կոտորածներից հետո, երբ համատարած  հուսահատության  մթնոլորտ  էր  տիրում  ողջ  երկրում։
  Ստեղծվածբարոյահոգեբանական  վիճակի  մասին  հստակ  պատկերացումներ  են  տալիսդաշնակցական գործիչ Միքայել Վարանդյանի հետևյալ հուշերը. «Կացութիւնըահռելի էր։
 Պահ մը տիրեց գերեզմանային անդորրութիւն երկրին մէջ։
 Կը թւէրթէ հայկական շարժումը Գարահիսար լերան և Ս. Բարթողիմէոսի վանքի մօտիր վերջին փամփուշտներն էր արձակեր…Սակայն, վրէժի խուլ մրմունջ մը կանցնէր հայոց աշխարհէն։
 Հայ երիտասարդութիւնը դեռ մեռած չէր, վրե՛ժ կը գոչէր կատաղաբար։
 Ամենէն յուսահատները  կաղաղակէին,  թէ  միևնոյն  է՝  առանց  զարնելու  և  կռւելու  ալ՝  կը  կոտորւինք-կը կոտորւինք անգամ խաղաղ, անմեղ թափօր սարքելով, կը կոտորւինքանգամ ամենէն օրինաւոր, պաշտպանողական դիրք բռնելով աւարառու և հայաջինջ հրոսակներու դէմ,-ինչո՞ւ մենք ևս չյարձակինք և չզարնենք…»1։
1904 թ. հունվարին Սոֆիայում տեղի ունեցավ ՀՅԴ 3-րդ ընդհանուր ժողովը, որի կողմից ընտրված Ցուցական պատասխանատու մարմնի անդամները՝ Քրիստափոր Միքայելյանի գլխավորությամբ, 1904 թ. մայիսին խորհրդակցության  հավաքվեցին  Աթենքում։
  Այս  և  մի  քանի  այլ  հանդիպումների  ու  քննարկումների  արդյունքում  որոշվեց  իրականացնել  սուլթան  Աբդուլ  Համիդիմահավճիռը։
 «Զարնե՛լ այն մարդը, որ մեծագոյն պատասխանատուն է հարիւրհազարաւոր հայերու կոտորածին, զարնե՛լ թագակիր Մարդասպանը, որու գոյութիւնը մշտնջենաւոր և մտրակող de՜fi մըն էր, անարգանք մը հայ ցեղի, հայյեղափոխական Կազմակերպութեան համար…»,- գրում է Միքայել Վարանդյանը2։
  Ըստ  վերջնական  որոշման՝  մահավճիռը  պետք  է  իրականացվեր  ռումբիվերածված կառքի միջոցով։
 Ցուցական պատասխանատու մարմնի ղեկավարՔրիստափոր Միքայելյանը, որ անձամբ էր ղեկավարում նաև ռումբեր փորձար1 Վարանդեան Մ., Հ. Յ. Դաշնակցութեան պատմութիւն, հ. Ա, Եր., 1992, էջ 130։
2 Նույն տեղում, էջ 365-366։
կող խումբը, 1905 թ. մարտի 17-ին փորձարկման ժամանակ զոհվեց Վռամշապուհ Քենդիրյանի հետ միասին Բուլղարիայում՝ Վիտոշ լեռան մոտ։
 Քրիստափոր Միքայելյանի մահը, անշուշտ, ծանր ազդեցություն թողեց պատասխանատու մարմնի անդամների վրա, սակայն ՀՅԴ խորհուրդը որոշեց «Նժույգի» տապալումը հետապնդել մինչև վերջ՝ թեկուզ մի մարդ մնա»3։
Երկարատև  նախապատրաստական  աշխատանքներից  հետո  պայթյուննի վերջո տեղի ունեցավ։
 1905 թ. հուլիսի 21-ին՝ սելամլըքի կրոնական արարողությունից հետո, երբ Համիդը պիտի վերադառնար պալատ, Ելդըզի հրապարակում՝ մզկիթի առջև, կառքը պայթեց։
 Փշրվեց շուրջ 15 կառք, վիրավորվեցկամ մահացավ մի քանի տասնյակ մարդ, սակայն Համիդը ողջ մնաց։
 Պատասխանատու  մարմնի  անդամները  դեռևս  նախքան  Քրիստափորի  զոհվելը հանգամանորեն ուսումնասիրել էին սելամլըքի կրոնական արարողությունը, արարողության ժամանակ Աբդուլ Համիդի տեղաշարժերը և եկել այն եզրակացության, որ «սուլթանը ճիշտ մէկ վայրկեան և 42 երկվայրկեանէն կանցնի մզկիթին  բակէն  մինչև  պալատ  եղած  տարածութիւնը…»4։
  Հետագայում  սուլթանիողջ մնալու պատճառների քննությունը ցույց տվեց, որ գործի ձախողման հիմնական  պատճառներից  են  ինչպես  ռումբերի  որոշակիորեն  անորակ  լինելը,այնպես էլ Համիդի՝ մզկիթից մի պահ ուշ դուրս գալը։
 «Սակայն, պատահմամբայդ օրը Սուլթան Համիդ աղօթատեղիէն ելած պահուն, դրան առջև Շեյխ-իւլԻսլամ Ճէլալէտտին էֆէնտիին հետ տեսակցութիւնը սովորականէն քիչ մը աւելի տեւած էր… Շէյխ-իւլ-Իսլամին հետ ունեցած զոյգ մը խօսակցութիւնն էր, որՀամիդը  ուշացուց։
  Ռումբի  պայթած  պահուն,  ան  դեռ  կառք  նստելու  համարդէպի  սանդուխները  կուղղւեր»…,-  գրում  է  Թահսին  փաշան  իր  «Յիշատակներ»-ի մեջ5։
Միջազգային  մամուլի  արձագանքը  չուշացավ։
  Տեղի  ունեցածին  անդրադարձան միջազգային մամուլի մի շարք պարբերականներ, այդ թվում՝ որոշները  բավականին  հեղինակավոր։
  Դրանցից  ոմանք  դեպքին  անդրադարձան  ոչմիայն սոսկ իբրև Կ. Պոլսի իրենց թղթակիցների կողմից ստացված լուր, այլևհանդես  եկան  առանձին  վերլուծականներով։
  Ելդըզի  պայթյունին  դեպքերիթարմ և անմիջական տպավորության տակ անդրադարձան գերմանական, անգլիական,  բելգիական,  ֆրանսիական  մի  շարք  թերթեր  («Daily  telegraph»,«Vorwarts»,  «Mattin»  և  այլն)։
  Դրանցում  տեղ  գտան  ինչպես  իրականությանըմոտ և Աբդուլ Համիդին քննադատող, այնպես էլ իրականությունից հեռու և, օրինակ,  պայթյունը  ստորգետնյա  որակող  հոդվածներ։
  Հատկանշական  է,  որայս  ամենի  համատեքստում  չուշացան  նաև  երիտասարդ  թուրքերի  անդրա3 Սիմոնյան Հ., Ազատագրական պայքարի ուղիներում, գիրք 1, Եր., 2003, էջ 579։
4 Վարանդեան Մ., նշվ. աշխ., էջ 367։
5 Նույն տեղում, էջ 367-368։
դարձները՝  ի  դեմս  Ժնևում  լույս  տեսնող «Իթթիհադ»  և  Փարիզում լույս տեսնող «Մեշվերեթ» թերթերի։
Աշխատանքում հիմնականում քննության են առնվում միջազգային մամուլի որոշ ուշագրավ անդրադարձներ, որոնք ինչ-որ տեղ ցայսօր դուրս են մնացելհետազոտողների ուշադրությունից։
Պայթյունին հետաքրքրական անդրադարձ է կատարում Լոնդոնի հեղինակավոր «Daily telegraph» թերթը, որի Կ. Պոլսի թղթակիցը նախ հանգամանալից ներկայացնում է պայթյունի մանրամասները6, ապա թերթի խմբագրականնիր  կարծիքն  է  հայտնում  կատարվածի  վերաբերյալ.  «Մի  միապետ,  որ  ցոյց  էտւել  այնքան  անսիրտ  խստութիւն,  հաստատապէս  գիտէ,  որ  իր  ընթացքովներշնչում  է  մոլեռանդ  ատելութիւն։
  Նա  չըվարանեց  «պետական  նպատակներով» հանդուրժել, եթե ոչ դրդել հայերի կոտորածը»7։
«Թուրքական  ռումբը»  խորագիրը  կրող  հոդվածով  է  հանդես  գալիս  գերմանական «Vorwarts» թերթը՝ նշելով որ «սուլթանի մահը կողջուներ իրեն հարգող ամեն մարդ, որը ծանոթ է նրա գործած սարսափելի հանցանքներին»8։
 Ըստ  գերմանական  թերթի՝  Համիդը  դաժան  և  արյունալի  բռնությամբ  ճնշում  էյուրաքանչյուր  շարժում  դեպի  ազատություն՝  պետությունը  փակելով  նոր  ժամանակների  զարգացման  առջև։
  «Այդպիսով՝  իրերի  դրութիւնը  Թիւրքիայումայսօր աւելի լավ չէ, քան տասնեակ տարիներ առաջ…»,- եզրափակում է թերթը9։
Սկզբնական  շրջանում  թերթերը  գրեցին  ամենատարբեր  վարկածներ՝պատկերացում  անգամ  չունենալով  պայթյունի  հանգամանքների  վերաբերյալ։
Այսպես՝  «Neue  Freie  Presse»  թերթը,  օրինակ,  հուլիսի  22-ին  ստացավ  տեղեկություն, որ «ստորերկրեայ ականի պայթիւմից ընկան մոտ 80 մարդ, մի մասըսպանւած,  միւս  մասը  ծանր  վիրաւորւած»։
  Այնուհետև  նույն  թերթը  հեգնանքով  է  արտահայտվում  թուրքական  թերթերի  նկատմամբ՝  նշելով,  որ,  նրանցկարծիքով,  պայթյունը  «ուղղւած  է  քաղաքակրթութեան  և  մարդկայնութեանդէմ10»։
  Մեծ  էին  նաև  պայթյունի  պատճառած  արհավիրքը,  պալատական  շրջանակների  իրարանցումը,  ի  վերջո՝  տարածած  սարսափը։
  Այդ  մասին  հետաքրքրական  վարկած  է  առաջ  քաշվում  «Die  Zeit»  թերթի  հուլիսի  26-ի  համարում.  «Պայթումի  միջոցին  սպանւած  սուլթանի  երկու  ծառաները  ամենևինվէրք չունին, նրանք մեռել են սարսափից առաջացած սրտի պայթումից»11։
6 Տե՛ս «Դրօշակ», Ժնև, 1905, №8 (161), օգոստոս, յաւելւած, էջ 2։
7 Նույն տեղում, էջ 6։
8 Սիմոնյան Հ., նշվ. աշխ., էջ 588։
9 «Դրօշակ», նշվ. համար, էջ 6-7։
10 Նույն տեղում, էջ 3։
11 Նույն տեղում, էջ 5։
Ըստ  ՀՅԴ  պաշտոնաթերթ  «Դրոշակի»՝  բելգիական  «Mattin»-ի  համարներից  մեկում  «պերճախօս  կերպով  փառաբանվում  է  սուլթանի  սպանութեանփորձը, յիշւում են Պօլսի, Սասունի, Ուրֆայի, Տրապիզօնի, մասսային ջարդերը՝արիւնաներկ  բռնաւորից  հրահանգւած…յիշւում  են  փտած  այլասեռւած  բռնակալութեան բոլոր ոճիրները, որոնցով «կարմիր սուլթանը» ձգտել է միշտ խեղդել  հպատակ  ժողովուրդների  ազատութեան  ճիգը…»12։
  Սակայն  հանուն  արդարության պետք է նշել, որ ի տարբերություն մյուս լուրերի և խմբագրականտեսակետների, որոնք թարգմանված տարբերակով զետեղված են «Դրոշակի»նշված համարում՝ վերջին տեղեկությունը չկա թարգմանված և միայն «Դրոշակի» խմբագրականի մեջբերմամբ է գրված։
«Berliner Tageblatt» թերթը հուլիսի 22-ի համարում գրում է, որ պատահածում ամենազարմանալին թերևս այն է, որ մահափորձը չի կատարվել շատ ավելի վաղ. «սուլթանի կեանքի դէմ եղած փորձը, եթէ ի նկատի ունենանք Տաճկաստանում իշխող յեղափոխական հոսանքներն ու խռովութիւնները, չըպիտիզարմացնէ մեզ», իսկ «Neue Freie Presse» թերթն իր խմբագրականում գրում էհետևյալը.  «Հարկաւոր  է  միայն  յիշել  Աբդիւլ  Համիդի  արիւնոտ  արշաւանքըհայերի  դէմ,  Տաճկահայաստանում»13։
  Նույն  «Berliner  Tageblatt»  թերթը  5  օրանց՝  հուլիսի  27-ին,  գրում  է,  որ  ռմբաձիգը  ամենայն  հավանականությամբնպատակ է ունեցել ոչ թե սպանելու սուլթանին, այլ ստիպելու իրականացնելբարենորոգումներ14։
 Դա, իհարկե, այդպես չէր, ինչի վառ ապացույցը նախ մահափորձն  իրականացնող  ընկերների  մեծ  զարմանքն  էր  իմանալուն  պես,  որՀամիդը  ողջ  է,  այնուհետև՝  դրան  հաջորդած  փոխադարձ  մեղադրանքները։
ՀՅԴ  սպասելիքներն  այլ  էին։
  Այդ  է  վկայում  նաև  ՀՅԴ  նշանավոր  դեմքերիցՌոստոմի՝ արևմտյան բյուրոյի անունից գրած նամակը արևելյան բյուրոյին, որտեղ  վերջինս  նշում  է,  որ  անհրաժեշտ  ուշադրություն  չդարձվեց  եվրոպականմամուլի կողմից, և համեմատաբար ավելի ակտիվ էր միայն գերմանական մամուլը15։
 Հ.Յ. Դաշնակցությունը ոչ միայն բավարարված չէր ստացված արդյունքից, քանզի ոչ միայն ողջ էր մնացել արյունարբու Համիդը, և միջազգային մամուլը պատշաճ արձագանք չէր տվել, այլև նյութական կորուստների հետ մեկտեղ Դաշնակցությունը կորցրել էր իմ հիմնադիր այրերից մեկին՝ ՔրիստափորՄիքայելյանին։
Իսկ  դեպքերին  ինչպիսի՞  անդրադարձ  կատարեցին  ընդդիմադիր  երիտթուրք հեղափոխականները։
 Երիտթուրքերը հետաքրքրական հարցադրում ենկատարում  Ժնևում  լույս  տեսնող  իրենց  ամսաթերթում՝  «Իթթիհադ»-ում.  «12 Նույն տեղում, էջ 3։
13 Նույն տեղում, էջ 4-5։
14 Տե՛ս նույն տեղում, էջ 5։
15 Տե՜ս Նիւթեր Հ.Յ. Դաշնակցութեան պատմութեան համար», հ. Բ, Պէյրութ, 1985, էջ 257։
Մարդկային  կեանքի  դէմ  եղած  սպանութեան  փորձի  համար  պէտք  է  ցաւիլ,բայց կարե՞լի է ցաւ զգալ արարածի մը համար, որ գիշեր ցերեկ հազարաւորգարշելի  ոճիրներ կը  գործէ,  առանց  խղճմտութեան  իր  երկիրը  կը կործանէ  ևիր կայսրութեան զանազան տարրերու միջև ատելութիւն կը սերմանէ»16։
 Սակայն  ինչպես  հաճախ  տեղի  է  ունենում  այդպիսի  դեպքերում,  յուրաքանչյուրըդեպքը  փորձում  է  օգտագործել՝  ելնելով  ներքաղաքական  շահերից։
  Դրանիցզերծ  չէին  մնում  նաև  երիտթուրքերը,  ինչի  վառ  ապացույցը  ինչպես  կատարված  անդրադարձներն  էին,  այնպես  էլ  հետագայում  սուլթան  Համիդի  հայատյաց քաղաքականության շարունակությունն իրենց կողմից։
 «Իր անձին դէմ ուղղւած դէպքէն սուլթանը կուզէ օգտւիլ և երկիրը արեան հեղեղով լեցնել՝ վերագրելով գործը երիտասարդ թիւրքի մը, պուլղարի մը կամ հայու մը, բայց երբէք  այն  անիշխանական  վիճակին  որ  կը  տիրէ  երկրին  մէջ»17,-  նշում  էիննրանք։
Միևնույն  սկզբունքներով  դեպքին  անդրադարձավ  նաև  երիտթուրքերիպարագլուխներից Ահմեդ Ռիզան՝ համապատասխան հոդվածով հանդես գալով  Փարիզում  լույս  տեսնող  «Մեշվերեթ»  թերթում։
  Ահմեդ  Ռիզան  մի  կողմիցսուր  քննադատության  է  ենթարկում  Համիդին.  «Ապդիւլ  Համիտ  կատարելապէս գիտէ, ժողովուրդը զինք կատէ, կը նզովէ և իր արագ կորուստը կը մաղթէ»,  մյուս  կողմից՝  կրկին  կատարվածն  օգտագործում  ներքաղաքական  նկատառումներով. «Սուլթանը չէ կարող անկէ խոյս տալ՝ բայց եթէ Սահմանադրութեամբ  երաշխաւորւած  արդարութեան  և  ազատութեան  դարագլուխ  մը  բանալով միայն»18։
Այսպիսով,  միջազգային  մամուլի  որոշակի  անդրադարձներով  հանդերձ՝սուլթանի  մահափորձին  հաջորդած  ժամանակահատվածը  ցույց  տվեց,  որդեպքերին  անդարադարձ  կատարողները  հիմնականում  առաջնորդվում  էիննեղ անձնական կամ նեղ քաղաքական շահերով, ինչի վկայությունն են Համիդի հայաջինջ քաղաքականության շարունակությունը երիտթուրքերի կողմից ևայդ  ջարդերի  օրերին  միջազգային  մամուլի  քար  լռությունը։
  Այդ  առումովփոքր-ինչ  սխալ  էին  ՀՅԴ  ղեկավարության  հաշվարկները։
  Սակայն  ամենևինմիայն բացասական երանգ չէ, որ ունեցավ մահափորձը։
 Չմոռանանք այն ահու  սարսափի  մասին,  որը  պատել  էր  սուլթան  Աբդուլ  Համիդին  մահափորձինհաջորդած  ժամանակահատվածում,  ինչն  էլ  ուղղակիորեն  հնարավորությունչէր տալիս Համիդին թե՛ ֆիզիկապես, թե՛ բարոյահոգեբանական առումով այդշրջանում շարունակելու ջարդերը։
16 «Դրօշակ», նշվ. համար, էջ 7։
17 Նույն տեղում։
18 Նույն տեղում։
Գեղամ ԱսատրյանԱՐՏԱՍԱՀՄԱՆՅԱՆ ՄԱՄՈՒԼԻ ՈՐՈՇ ԱՆԴՐԱԴԱՐՁՆԵՐ ԵԼԴԸԶԻ ՄԱՀԱՓՈՐՁԻՆԲանալի բառեր՝ Սուլթան Աբդուլ Համիդ 2-րդ, ՀՅԴ ընդհանուր ժողով, Ելդըզի պայթյուն,արտասահմանյան մամուլ, երիտթուրքերԱմփոփում։
