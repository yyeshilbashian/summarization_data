ՀԱՄԱԿԱԽՎԱԾՈՒԹՅՈՒՆ. ՊԱՏՃԱՌՆԵՐ, ԿԼԻՆԻԿԱ ԵՎ ՀԵՏԵՎԱՆՔՆԵՐԿախվածության  տեսակները  տարբեր  տեսանկյուններից  քննարկելիս  մոռացության  են  մատնվում  կախվածություն  ունեցող  անձանց  շրջապատը,  հարազատները,մասնավորապես՝  նրանց  հետ  կատարվող  հոգեբանական  և  անձնային  փոփոխությունները։
 Տվյալ բացը որոշ չափով կարելի է լրացնել համակախվածության երևույթիուսումնասիրությամբ և քննարկմամբ։
Համակախվածություն  հասկացությունը  դեռևս  այդքան  էլ  հայտնի  չէ  գիտականաշխարհին։
  Պետք  է  նշել,  որ  տվյալ  եզրույթը  ծագել  է  քիմիական  կախվածությանուսումնասիրման  հիման  վրա,  երբ  բացահայտվեցին  թմրամոլի  կախվածության  մեխանիզմները թմրանյութից և շրջապատի կախվածությունը թմրամոլից, ինչն էլ դիտվեց  որպես  համակախվածություն1։
  Իհարկե,  տվյալ  երևույթը  դիտվում  է  ցանկացածհարաբերություններում,  սակայն  պետք  չէ  լայն  իմաստով  հասկանալ  այն,  քանի  որհամակախվածություն  եզրույթը  կիրառվում  է  միայն  այն  իրավիճակներում,  որոնքունեն  ախտաբանական  գծեր  և  վտանգ  են  ներկայացնում  կախվածություն  ունեցողմարդու համար՝ նպաստելով նրա կյանքի որակի վատթարացմանը։
Այս խանգարման սահմանումները գրականության մեջ բավականին տարբեր են,սակայն հեղինակները դուրս չեն գալիս հիմնական իմաստային շրջանակից։
 Օրինակ,ըստ  Շ.  Կրուզի՝  համակախվածությունը  սպեցիֆիկ  վիճակ  է,  որը  բնութագրվում  էուժեղ տարվածությամբ և մտահոգությամբ, ինչպես նաև ծայրաստիճան կապվածությամբ  (հուզական,  սոցիալական,  երբեմն  նաև  ֆիզիկական)  որևէ  մարդուց  կամ  առարկայից2։
  Վ.  Մոսկալենկոն  համակախվածությունը  սահմանում  է  հետևյալ  կերպ.«Համակախված  է  այն  մարդը,  ով  ամբողջովին  տարված  է  նրանով,  թե  ինչպես  վերահսկի ուրիշի վարքը, և բոլորովին չի մտածում սեփական կենսական կարևոր պահանջմունքները  բավարարելու  մասին»3։
Համակախվածության  երևույթի  ուսումնասիրման ամենահայտնի մասնագետներից մեկը՝ Մ. Բիտին, տալիս է համակախվածության հետևյալ սահմանումը. «Համակախված է այն մարդը, ով թույլ է տալիս, որ մյուսմարդու  վարքն  ազդի  իր  վրա,  բացի  դրանից՝  նա  տարված  է  այլ  մարդու  գործողությունները կառավարելով։
 Այլ մարդու դերում կարող են հանդես գալ երեխան, մեծահասակը,  սիրեկանը,  ամուսինը,  հայրը,  մայրը,  քույրը,  լավագույն  ընկերը,  տատիկը,պապիկը,  հաճախորդը,  դա  կարող  է  լինել  հարբեցողությամբ,  թմրամոլությամբ  տառապողը,  մտավոր  և  ֆիզիկական  խնդիրներ  ունեցողը,  նորմալ  զարգացում  ունեցողմարդը, ով պարբերաբար տխրության զգացում է վերապրում…»4։
 Ինչպես նշում է Օ.Շորոխովան, բոլոր համակախված մարդկանց մոտ դիտվում են այնպիսի նմանատիպներհոգեկան  երևույթներ,  ինչպիսիք  են  ցածր  ինքնագնահատականը,  խղճի  զգացու1  Москаленко  В.,  Созависимость։
  характеристики  и  практика  преодоления.  Лекции  по  наркологии,  2-е  изд.,մը,  ապատիան,  սուիցիդալ  մտքերը,  անվերահսկելի  ագրեսիան,  ճնշումը,  կպչուն  վիճակները  և  մտքերը,  ատելությունը  սեփական  անձի  նկատմամբ,  վերահսկողությունըամեն ինչի նկատմամբ, ճնշող զայրույթը, կպչուն օգնությունը, կենտրոնացվածությունը  ուրիշների  վրա,  սեփական  պահանջմունքների  անտեսումը,  հաղորդակցման  խընդիրները,  ինքնամփոփությունը,  լալկանությունը,  սեռական  կյանքի  խնդիրները,  դեպրեսիվ վարքը և, ի վերջո, հոգեմարմնական խանգարումները1։
 Պետք է նշել, որ Մ. Բիտին  համակախվածությունը  դիտարկում  է  որպես  ինքնապաշտպանության  յուրօրինակ ձև, քանի որ համակախվածություն ունեցողներից շատերի վարքը ենթարկվում էփոփոխության այն ժամանակ, երբ նրանք փորձում են գոյատևել՝ հոգեբանորեն ծանրիրավիճակներում բավարարելով սեփական պահանջմունքները։
Համակախվածություն  առաջացնող  պատճառները  բազմաթիվ  են,  սակայն,  որոշակիորեն ընդհանրացնելով, կարելի է նշել հիմնական պատճառներից կարևորը՝ անբարենպաստ  (դիսֆունկցիոնալ)  ընտանիքը։
  Դաստիարակությունը  դիսֆունկցոնալընտանիքում  բարենպաստ  հիմք  է  ստեղծում  համակախվածության  ձևավորման  համար2։
 Նման ընտանիքում մեծացող երեխան, ամենայն հավանականությամբ, կարող էենթարկվել համակախվածություն ունենալու վտանգին իր հետագա կյանքում կամ էլհենց ծնողական ընտանիքում գտնվելու ժամանակահատվածում։
 Նկարագրելով դիսֆունկցիոնալ ընտանիքը՝ կարելի է նշել, որ տվյալ ընտանիքում դիտվում են կոնֆլիկտային հարաբերություններ, յուրաքանչյուր անդամի Ես-ը տարբերակված չէ մնացածանդամներից (այսինքն՝ սեփական Ես-ի սահմանները հստակեցված չեն), նկատվում էվերահսկողության  բարձր  մակարդակ  ընտանիքի  մնացած  անդամների  նկատմամբ,ժխտվում է խնդիրների առկայությունն ընտանիքում և գերակայում են պատրանքները  (այսինքն`  ենթադրվում  է,  որ,  ոչ  մի  գործողություն  չիրականացնելով,  իրավիճակըկունենա  բարենպաստ  ելք,  ամեն  ինչ  կկարգավորվի՝  չունենալով  այդպես  կարծելուռացիոնալ  հիմք),  դատողություններն  և  զգացմունքները  ծայրահեղական  բնույթ  ունեն,  ինչպես  նաև  տվյալ  ընտանիքի  ադամների  միջև  հաղորդակցումն  անուղղակի  է,իսկ  զգացմունքներն  արտահայտելը  չի  խրախուսվում3։
  Հիմնականում  համակախվածության նախատրամադրվածություն է նկատվում այն երեխաների մոտ, որոնք  ունեցել  են  դժվար  մանկություն,  ծնողներից  մեկը  բացակայել  է  կամ  ունեցել  քիմիականկախվածություն, և որտեղ երեխան ենթարկվել է բռնության։
 Անբարենպաստ ընտանիքից  զատ  հարկ  է  նշել,  որ  համակախվածությունը  կարող  է  ձևավորվել  նաև  մանկական  տրավմաներից,  ընդ  որում՝  ոչ  միայն  ընտանիքում,  այլև  հասակակիցներից,ուսուցիչներից,  բակում,  դպրոցում  ստացված։
  Համակախվախություն  են  ունենումնաև  սեռական,  ֆիզիկական,  հոգեբանական  բռնության  ենթարկված  երեխաները4։
Բացի այդ, պետք է նշել, որ նշված բոլոր իրավիճակներում տեղ գտած ամոթն ու մեղքի զգացումն այն հույզերն են, որոնց վրա էլ հենց հիմնված է համակախվածությունը,և որոնք խոչընդոտում են նորմալ անկախ հարաբերությունների կառուցմանը։
Ուայնխոլդները համակախվածության առաջացման պատճառները բացատրում էվաղ  մանկության  ընթացքում  ծագած  խնդիրներով.  «Ծնվելու  պահից  մինչև  երկուերեք  տարեկանը  երեխան  ավարտում  է  իր  զարգացման  մի  շարք  խնդիրներ  լուծելուգործընթացը։
  Այդ  փուլի  կաևորագույն  հոգեբանական  խնդիրներից  մեկն  է  համարվում մոր և մանկան միջև վստահության հաստատումը։
 Եթե այդ բազային վստահությունը  կամ  կապը  հաջող  կերպով  է  ավարտվում,  ապա  երեխան  իրեն  բավարարանվտանգության մեջ է զգում, որպեսզի զբաղվի արտաքին աշխարհի ուսումնասիրու3 Նույն տեղում, էջ 2։
թյամբ, և հետագայում՝ այդ տարիքային փուլի ավարտին, նշում է իր, այսպես կոչված,երկրորդ կամ հոգեբանական ծնունդը»1։
 Հոգեբանական ծնունդի իմաստն է երեխայիհոգեբանական անկախությունը մորից։
 Այս փուլի կարևորագույն ձեռքբերումներից էներքին  հնարավորությունների  և  ուժի  վրա  հույս  դնելու  կարողությունը։
  Երեխանինքն է սովորում կառավարել վարքը։
 Եթե այս փուլը մինչև վերջ ավարտված չէ, երեխան դառնում է հոգեբանորեն կախված մյուսներից և չի ձևավորում իր հստակ Ես-ը։
Համակախվածության  հիմնական  ախտանշաններից  են  այլ  մարդկանցից  կախվածության  զգացումը,  ցածր  ինքնագնահատականը,  հոգեբանական  սահմաններիանորոշությունը, զանազան արտաքին խթանիչներից պահանջմունքները և այլն2։
 Այսխանգարման ախտանշաններից են նաև մոլորությունը, պրոբլեմների ժխտումը,  ինքնախաբեությունը, կպչուն գործողությունները, սառեցված զգացմունքները և սթրեսովպայմանավորված առողջության խնդիրները3։
Համակախվածություն ունեցողների մոտ նկատվում  է հուզական ոլորտի ևս  մեկբնութագրական  առանձնահատկություն՝  զգացմունքների  օբնուբիլյացիա  կամ  զգացմունքների  մերժում։
  Ընտանիքում,  կախված  նրանից,  թե  սթրեսային  իրավիճակն  ինչտևողություն  կունենա,  համակախվածություն  ունեցողների  մոտ  հուզական  ցավիվերապրման  և  բացասական  հույզերի  նկատմամբ  հանդուրժողականության  աճ  էնկատվում, ինչը և բերում է զգացմունքների բթացմանը4։
Հոգեթերապևտ  Վ.  Մոսկալենկոն  նշում  է.  «Ցածր  ինքնագնահատականը  համակախվածության հիմնական բնութագիրն է, որի վրա էլ հիմնվում են մնացած բոլորը։
Այստեղից է բխում համակախվածություն ունեցողների ուղղվածությունը դեպի դուրս։
Համակախվածություն  ունեցողները  ամբողջությամբ  կախված  են  արտաքին  գնահատականներից,  այլ  մարդկանց  հետ  փոխհարաբերություններից,  չնայած  որ  թյուրպատկերացում  ունեն  այն  մասին,  թե  մյուսներն  ինչպես  պետք  է  իրենց  վերաբերվեն։
Ցածր  ինքնագնահատականի  պատճառով  նրանք  անընդհատ  կարող  են  քննադատելիրենք իրենց, բայց չեն հանդուրժի, եթե դա անի մեկ ուրիշը…։
 Համակախվածությունունեցողները  չեն  կարողանում  հաճոյախոսություններն  ու  խրախուսանքը  պատշաճկերպով ընդունել, դա կարող է նույնիսկ ուժեղացնել նրանց մոտ խղճի զգացումը…»5։
Բժիշկ Զ. Կորոբկինան գրում է. «Հոգեկան ոլորտում  քիմիական  կախվածությանհիմնական  դրսևորումներից  են  գիտակցության  ենթակայությունը  կախվածությանառարկայից,  ինքնավերահսկողության  կորուստը,  կախվածության  փաստի  ժխտումը։
Մասնագետների կարծիքով համակախվածությունը կախվածության հայելային պատկերն է, քանի որ այստեղ նույնպես դիտվում են վերոգրյալ բոլոր ախտանշանները»6։
«Համաձայն  հետազոտությունների,  համակախվածություն  ունեցողների  հարազատների մոտ, որպես կանոն, դրսևորվում են թմրամոլներին և հարբեցողներին բնորոշ  ախտանշաններ՝  հաճախակի  դիտվող  գլխացավեր,  դեպրեսիա,  ստամոքսի  ևտասներկումատյա  աղիքի  խոցային  հիվանդություններ,  սրտանոթային  համակարգիհիվանդություններ։
 Միակ բացառությունը այն է, որ համակախվածությունը չի բերումլյարդի ցիռոզի», - գրում է Օ. Շորոխովան7։
 Վ. Մոսկալենկոյի նախաձեռնած հետազոտության ընթացքում պարզվել է, որ համակախվածություն ունեցողների մոտ դիտվողհոգեմարմնական  հիվանդություններից  են  նաև  ասթման,  զարկերակային  հիպերտոնիան, նեյրոցիրկուլյար դիստոնիան, գաստրիտը, ցեֆալգիաները, կոլիտը և այլն։
 Այս2 Նույն տեղում, էջ 4։
5 Նույն տեղում, էջ 3։
7 Նույն տեղում, էջ 4։
հիվանդները  փորձում  են  վերահսկել  այն,  ինչ  չի  ենթարկվում  վերահսկողության՝ծախսելով  իրենց  ուժերը  ոչ  թե  ապրելու,  այլ  գոյատևելու  վրա։
  Այստեղից  էլ  առաջանում  են  հոգեմարմնական  հիվանդությունները,  որոնք  էլ  իրենց  հերթին  վկայում  ենհամակախվածության պրոգրեսիվ ընթացքի մասին։
 Վ. Մոսկալենկոն գրում է. «Անուշադրության մատնված համակախվածությունը կարող է առաջ բերել մահ հոգեսոմատիկ  հիվանդությունից,  սեփական  խնդիրների  հանդեպ  անուշադիր  լինելուց։
  Այսպիսով,  համակախվածությունը  կարող  է  տարբեր  դրսևորումներ  ունենալ։
  Դա  վերաբերում է մարդու հոգեկան գործունեության բոլոր կողմերին, աշխարհայացքին, մարդուվարքին,  հավատալիքների  համակարգին  և  արժեքներին,  ինչպես  նաև  ֆիզիկականառողջությանը»1։
Համեմատելով հոր կախվածությունը և մոր համակախվածությունը՝ Օ. Շորոխովան  եկավ  այն  եզրակացության,  որ  թմրամոլն  ու  հարբեցողը  չեն  կարող  լինել  լիարժեք  հայրեր  ընտանիքներում,  ինչպես  նաև  թմրամոլների  ու  հարբեցողների  կանայքնույնպես չեն կարող լինել լիարժեք մայրեր դիսթրեսի և անլուծելի նյարդային լարվածության երկարատև ազդեցության արդյունքում2։
Համակախվածությամբ  անձնավորությունը  մշտապես  դիմացինին  օգնելու  փորձեր է կատարում և եթե նա չկարողանա տարբերակել, թե երբ պետք է իրապես հանդես  գա  փրկարարի  դերում,  ապա  իրեն  զոհի  կարգավիճակ  տեղափոխելու  հնարավորությունը կստանձնեն ուրիշները։
 Սրանից ելնելով՝ կարելի է եզրակացնել, որ հենցհամակախվածություն ունեցողները կարող են դառնալ իրենց սեփական վիկտիմիզացիայի անմիջական մասնակիցները։
 Այս ամենը տեղի է ունենում Ս. Կարպմանի եռանկյունու  սխեմայով3։
  Ս.  Կարպմանի  եռանկյունին  տրանզակցիոն  վերլուծության  մեջգործող  մարդկանց  միջև  փոխհարաբերությունների  հոգեբանական  և  սոցիալականմոդել  է։
  Եռանկյունու  յուրաքանչյուր  անկյունում  բաշխված  է  մեկական  դեր  (փրկակար,  զոհ,  հետապնդող),  որը  ստանձնում  է  համակախվածություն  ունեցողը։
  Վ.  Մոսկալենկոն  գրում  է,  որ  եռանկյունու  մեջ  դերերի  տեղաշարժն  ուղեկցվում  է  հույզերիբավականին ինտենսիվ փոփոխությամբ։
 Համակախվածություն ունեցող մարդու՝ մեկդերում մնալու տևողությունը կազմում է մի քանի վայրկյանից մինչև մի քանի տարի,մեկ  օրում  կարելի  է  քսան  անգամ  անդադար  փոխ  առ  փոխ  լինել  փրկարար–հետապնդող–զոհ  դերերում։
  Տվյալ  դեպքում  հոգեթերապիայի  նպատակն  է  համարվումսովորեցնել համակախվածություն ունեցողներին տարբերակել այդ դերերը և գիտակցաբար հրաժարվել փրկարարի դերից։
Ե.  Եմելյանովան  համակախվածության  մասին  իր  աշխատության  մեջ  տալիս  էհամակախվածություն  ունեցող  մարդկանց  մի  շարք  հոգեբանական  պատկերներ։
Չնայած  յուրաքանչյուր  տիպաբանություն  պայմանական  է,  սակայն  օգնում  է  ավելիճշգրիտ  պատկերացում  կազմել  համակախվածություն  ունեցող  մարդու  ներհոգեկանգործընթացների  մասին։
  Դասակարգման  մեջ  համակախված  անձնավորության  յուրաքանչյուր  տիպ  հանդիսանում  է  համապատասխան  բարդույթ  կրողը,  և  ամեն  միբարդույթ  իր  հերթին  ենթադրում  է  տվյալ  անձնավորության  Ես-ի  լրացման  որոշակիմիջոց։
  Բարդույթները  հետևյալն  են՝  ինքնանվաստացում,  չարչարանք,  սադիստականհակումներ, նարցիսիզմ և սիրո անհագ ծարավ4։
Համակախվածության  երևույթի  դասակարգման  մեկ  ուրիշ  տարբերակ  է  առաջարկել Ի. Վիկտորովան։
 Նա համակախվածությամբ տառապող անձանց բաժանում էհետևյալ պայմանական խմբերի. «Տառապյալ. սա համակախվածության տիպիկ դըրսևորումներից  է։
  Տառապյալների  վարքի  հիմքում  ընկած  է  հպարտությունը։
  Նրանքմեծ հաճույք են ստանում անհարմարություններին, հիասթափությանը և նույնիսկ ցավին  համակերպվելու  իրենց  կարողությունից։
  Տվյալ  տեսակի  մոտ  ինքնագնահատականի աղբյուր է հանդիսանում պայքարելու կարողությունը, չնայած հաղթանակներինև պարտություններին։
 Տառապյալների համար կարևոր է լինել առաջինը, իսկ արդյունավետությունը  մղվում  է  երկրորդ  պլան։
  Քիմիական  կախվածություն  ունեցողներիցշատերը  նույնպես  այսպիսի  վարք  են  ցուցաբերում՝  ցանկանալով  միայնակ լուծել  սեփական  խնդիրները։
  Հետևաբար  շրջապատող  մարդկանցից  նրանք  սպասում  են,  որիրենց  վեհանձն  վարքն  արժանանա  հարգանքի  և  բարձր  գնահատականի։
  Տառապյալները,  այլընտրանքային  ելք  չգտնելով,  շարունակում  են  զոհ  գնալ  իրավիճակին՝հույս ունենալով, որ մի օր իրենց ներդրումը շատ բաներ կփոխի տվյալ իրավիճակում։
Հետապնդող.  այս  տիպը  տառապյալի  հակապատկերն  է։
  Հետապնդողը  վերապրում է այն զայրույթն ու դառնությունը, որը տառապյալը երբեք իրեն թույլ չի տա վերապրել։
 Իրենց վարքը հաճախակի դուրս է գալիս ընդունվածի սահմաններից, չնայածդրան,  նրանք  կենտրոնացած  են  ուրիշների  սխալների  վրա։
  Սեփական  անհաջողությունների  և  դժբախտությունների  մեջ  մեղադրում  են  ուրիշներին։
  Ե՛վ  տառապյալները,  և՛  հետապնդողները  գերագնահատում  են  իրենց  ազդեցության  բնույթը  շրջապատող  մարդկանց  վրա՝  չգիտակցելով,  թե  ինչն  իրականում  կարող  են  վերահսկել,  իսկինչը՝  ոչ։
  Այդուհանդերձ,  տարբերվում  է  տառապյալների  և  հետապնդողների  մանիպուլյատիվ կարողությունների բնույթը։
 Տառապյալները մանիպուլյացիայի են ենթարկում իրենց «լավը» լինելով, իսկ հետապնդողները շարունակում են մանիպուլյացիայիենթարկել մարդկանց՝ ներշնչելով խղճի զգացում և զայրույթ։
Դավադրության  գործընկեր.  քիմիական  կախվածություն  ունեցողի  ընտանիքիանդամների  անձնային  որակները  հետզհետե  ենթարկվում  են  փոփոխությունների։
Սեփական անձնային որակները փոփոխության ենթարկելու փոխարեն համակախվածություն  ունեցողը  դառնում  է  դավադրության  գործընկեր  և  հրահրող։
  Խրախուսական  վերաբերմունքի  ամենածայրահեղ  դրսևորումներից  է  հենց  քիմիական  կախվածության փաստի ժխտումը։
 Ընդ որում, այդ ժխտումը կարող է այնքան ուժեղ լինել, որկշարունակվի նույնիսկ քիմիական կախվածություն ունեցողի բուժումից հետո։
 Տվյալխմբի անձինք հստակ գիտակցում են քիմիական կախվածության բացասական բնույթը,  սակայն  հրաժարվում  են  ընդունել  դա  իրենց  ընտանիքում։
  Տվյալ  խմբին  պատկանող համակախված մարդկանց վարքի հիմնական նկարագիրն է խնդրի ժխտումը։
Բաժակակից. ինչպես նշված էր վերևում, հավանականություն կա, որ համակախվածություն ունեցողները հենց իրենք կարող են դառնալ քիմիական նյութերից կախված։
 Նրանց ապրելակերպը, աշխարհայացքն արդեն իսկ համընկնում են կախվածություն  ունեցողների  դիրքորոշումների  հետ,  և  համակախված  անձնավորությունիցկախվածություն ունեցողի՝ նրանց  կարգավիճակի անցումը կարող  է  շատ հեշտ  իրականանալ։
 Բացի այդ, համակախվածություն ունեցողներից շատերը հավատում են, որքիմիական  կախվածություն  ունեցողի  հետ  կապը  պահպանելու  միակ  միջոցն  ընկերակցելն է։
 Այս խմբի համակախվածություն ունեցող մարդիկ երբեմն հասկանում են,որ այլևս չեն կարող դիմանալ կախվածություն ունեցողի կողմից առաջադրած չափաբաժիններին։
  Սակայն  համակախվածություն  ունեցողներն  իրավիճակը  վերահսկելուև բարենպաստ ելք տալու փոխարեն ուղղակի քչացնում են իրենց չափաբաժինը։
Ապատիկ համակախված անձնավորություն. համակախվածություն ունեցողներիայս խումբը անտարբեր է դառնում ամեն ինչի նկատմամբ։
 Նրանք այնքան բարոյալքված  են  որ  հուզական  ընդարմացման  մեջ  են  ընկնում։
  Ապատիան,  որոշակի  խաղաղություն ու հանգստություն տալով, զրկում է տվյալ մարդուն կյանքի իմաստի և հույսի  զգացումից։
  Թերապևտիկ  տեսանկյունից  սա  ամենաբարդ  իրավիճակն  է,  որովհետև թերապևտը չի կարող ասել համակախվածություն ունեցողին, որ խնդրի լուծումըցավը վերացնելու մեջ է, քանի որ տվյալ անձնավորությունը այլևս ցավ չի զգում»1։
Ինչպես  նշվեց,  համակախվածությունը  չի  կարելի  վերագրել  միևնույն  իրավիճակում  գտնվող  բոլոր  մարդկանց։
  Լինում  են  դեպքեր,  երբ  անհատը  կարողանում  է  միանգամից ռացիոնալ ելք գտնել տվյալ խնդրից։
 Այս առումով Մ. Բիտին իր աշխատության մեջ գրում է. «Ինչպես ասում է Էռնի Լարսենը, եթե համակախվածություն ունեցողներն  իրենց  խնդիրը  սահմանում  են  որպես  «հարբեցողի  հետ  համատեղ  կյանք»,ապա  խնդրի  լուծումը  կլինի  հարբեցողի  հետ  չապրելը։
  Մասամբ  այդ  դիրքորոշումըկարող է ճիշտ համարվել, սակայն իրենց՝ որպես համակախվածություն ունեցողներիիրական խնդիրը հենց իրենց բնույթն է, այսինքն՝ համակախված վարքը»2։
 Է. Լարսենը հստակեցնում է, որ քիմիական կախվածություն ունեցողի ընտանիքի անդամ լինելը նպաստում է ընտանիքի մնացած անդամների մոտ համակախվածության ձևավորմանը,  սակայն  միևնույն  ժամանակ  դա  հարաբերական  բնույթ  է  կրում  և  կախված  էկոնկրետ աձնավորության անձնային որակներից, նախադրյալներից և համակախվածության հանդեպ դիմադրողականության աստիճանից։
Թմրամոլության  և  հարբեցողության  լայնածավալ  տարածման  հետ  կապված  իհայտ են եկել որոշ բուժական և վերականգնողական ավանդական մեթոդների անօգտակարության  ու  անարդյունավետության  մասին  վկայող  փաստեր։
  Ըստ  հոգեթերապևտ Գ. Լուգովկինայի՝ այդ երևույթը բացատրվում է նրանով, որ քիմիական կախվածություն  ունեցողները  վերականգնողական  թերապիայից  հետո  հայտնվում  են  այննույն ընտանեկան միջավայրում, որում գտնվում էին կախվածության  մեջ լինելու ժամանակ,  այլ  կերպ  ասած՝  նրանք  վերադառնում  են  այն  միջավայրը,  որից  դուրս  էինեկել  կախվածությունից  բուժվելու  նպատակով։
  Իսկ  երբ  թմրամոլությամբ  կամ  հարբեցողությամբ  տառապողի  ընտանիքի  անդամներից  որևէ  մեկի  մոտ  դիտվում  է  համակախվածության երևույթը, անկասկած, դա ռիսկի տակ է դնում թերապիայի օգնությամբ ստացված բարենպաստ արդյունքի շարունակական կայունությունը և կարող էխթանել կախվածություն ունեցողի հիվանդության ռեցիդիվի (վերադարձի) առաջացմանը3։
  Բացի  այդ,  մեծ  հավանականություն  կա,  որ  համակախվածություն  ունեցողհարազատը հենց ինքը կարող է ձեռք բերել որևիցե քիմիական կախվածություն։
Ծանոթանալով համակախվածության խնդիրներին՝ կարևոր ենք համարում նշել,որ  համապատասխան  վերականգնողական  կենտրոններում  անհրաժեշտ  է  հոգեբանական  օգնություն  տրամադրել  նաև  համակախվածություն  ունեցող  անձանց  և՛  որպես  առաջնային  պրոֆիլակտիկա,  և՛  որպես  հոգեկանի  անվտանգության  ապահովման միջոց։
1 Иванова О., Лекция-презентация “Созависимость։
 ловушки с самого детства”, 2013, сл. 16-20.Անահիտ ՀայկազունիՀԱՄԱԿԱԽՎԱԾՈՒԹՅՈՒՆ. ՊԱՏՃԱՌՆԵՐ, ԿԼԻՆԻԿԱ ԵՎ ՀԵՏԵՎԱՆՔՆԵՐԲանալի բառեր՝ համակախվածություն, քիմիական կախվածություն, ցածրինքնագնահատական, սուիցիդալ մտքեր, հոգեմարմնական խանգարումներ, սթրեսայինխանգարումներ, թմրամոլություն և հարբեցողություն, փրկարար, զոհ, հետապնդող ։
