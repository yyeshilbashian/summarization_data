ԽԱՉՔԱՐԵՐՈՒՄ ԱՌԿԱ ԵՐԿՆԱՅԻՆ ԼՈՒՍԱՏՈՒՆԵՐԻ 
ԽՈՐՀՐԴԱՆՇԱՆԱՅԻՆ ԶԱՐԴԱՄՈՏԻՎՆԵՐԻ ԸՆԴՀԱՆՈՒՐ 
ՎԵՐԼՈՒԾՈՒԹՅՈՒՆ 
Մարդկության  պատմության  հնագույն  ժամանակներից  լայնորեն  կիրառվել են երկնային լուսատուների պատկերները։
 Սկզբում դրանք կրում էին զուտ 
պատկերային, իսկ հետագայում ստացան նաև խորը իմաստային բնույթ։
 Երկնային լուսատուների պատկերներն իրենց ուրույն տեղն են զբաղեցնում խաչքարային հորինվածքներում։
 Երկնային նշանները սովորաբար տեղադրվում են 
խորանի վերնամասում կամ քիվի վրա։
 Դրանք նախ և առաջ կապվում են երկու թեմաների` Հիսուս Քրիստոսի խաչելության և երկրորդ գալստյան հետ։
 Որպես կանոն պատկերվում են արևն ու լուսինը, որոշ դեպքերում՝ նաև մեկ աստղ։
  Եզակի  հորինվածքներ  խաչը  ներկայացնում  են  լուսատուներով  շրջապատված երկնքի հենքի վրա։
 Հիմք ունենալով 13-րդ դարի Ամենափրկիչ խաչքարերը, որտեղ արևն ու լուսինը որոշակիացված են նաև կից գրություններով, 
կարող ենք հավաստել, որ խաչքարային հորինվածքներում ընդհուպ մինչև 15րդ  դարը,  որպես  կանոն,  արևը  տեղադրվում  էր  խաչի  աջ,  իսկ  լուսինը`  ձախ 
կողմում,  ինչը  համապատասխանում  է  Խաչելության  ներկայացման  մանրանկարչական ավանդույթին։
 Կարող ենք նկատել նաև, որ արևը, որպես կանոն, 
ներկայացվում է ավելի զարդարուն, քան լուսինն ու աստղերը։
 Նշենք, որ լուսինը  երբեմն  պատկերվում  է  նաև  մահիկի  (կիսալուսնի)  տեսքով։
  Այս  և  նմանատիպ այլ մանրամասները հնարավորություն են տալիս խաչքարային հորինվածքի վերնամասի վարդյակազարդերն ու աստղազարդերը որպես արև, լուսին ու աստղ տարբերակելու բավականին մեծ ճշգրտությամբ։
 Օրինակ՝ Մաքենիսի՝  9-րդ  դարի  խաչքարի  հորինվածքում  խաչի  ուղղաձիգ  վերին  թևից  աջ 
պատկերված է արևը, որը վեցաթերթ վարդյակ է, ձախ կողմում և թևից վերև 
տեղադրված են լուսինն ու աստղ. երկուսն էլ՝ ինը ճառագայթ-շառավիղներից 
բաղկացած  անվի  տեսքով։
  Գանձակի  եկեղեցու  հորինվածքում,  որտեղ  խաչի 
ուղղաձիգ թևերի երկու կողմերում պատկերված են արևն ու լուսինը, արևը, ընդհակառակը, ներկայացված է որպես կենտրոնական մեծ բլթակով պսակված 
մի օղ-շրջան, բայց վեցաթև աստղերով են ներգծված լուսին ու աստղը։
Խաչքարային  հորինվածքի  հետագա  զարգացումը  հանգեցրեց  նրան,  որ 
խաչքարի վերնամասը 10-11-րդ դարերի սահմանագծին սկսեց առանձնանալ 
ողջ  հորինվածքից  (և  առաջին  հերթին  խաչի  խորանից),  նախ  պատկերագրորեն,  իսկ  քիչ  ավելի  ուշ՝  նաև  ճարտարապետորեն։
  Վերջինիս  շնորհիվ  քիվը 
ստացավ  սալի  համեմատ  ավելի  լայն  և  առաջացած  կորնթարդ  ծավալ՝  մի 
շարք  դեպքերում  պսակվելով  առաջեկ  ճակատով։
  13-րդ  դարում  քիչ  չեն  օրինակները,  երբ  քիվը  պատրաստվել  է  առանձին, ապա  ամրացվել  սալին։
  Որոշ 
օրինակներում նույնիսկ փորձեր են եղել քիվն էլ խորանայնացնելու՝ այս դեպքում շատ ավելի ընդգծելով ծավալային լուծումները։
Որոշ հորինվածքներում քիվը զարդարվում է երկու կամ երեք նույնական 
կամ էլ տարաբնույթ հարդարում ունեցող վարդյակներով (Հաղարծին, Արտավազիկ,  Լիճք,  Գնդեվանք,  Անգեղակոթ  և  այլն),  որոնք  նույնպես  կարող  են 
խորհրդանշել արևը, լուսինն ու աստղը։
 Որոշ խաչքարային հորինվածքներ էլ, 
այս վարդյակներից զատ, պսակվում են բազմաթիվ մանր շրջաններով, բլթակներով ու վարդակներով (Լիճք, Քարավան, Անգեղակոթ)՝ ասես ներկայացնելով 
խաչը  մոլորակներով  ու  աստղերով  զարդարված  երկնակամարի  հենքի  վրա։
13-րդ  դարի  Ամենափրկիչ  որոշ  խաչքարերում  (Աշտարակ,  Ուրծ,  Մարց)  մարդադեմ և եզրը բեկբեկյալով ընդգծված շրջանի տեսք ունեցող լուսինն ու արևը 
պատկերվում են համապատասխանաբար ցուլի և արծվի մեջքերին։
 Նշենք, որ 
արծիվն ու  ցուլը  մերձավոր  արևելյան  հին  մշակույթներում  և դիցաբանական 
համակարգերում արևի և լուսնի ուղեկիցներն ու խորհրդանիշներն են համարվել1։
 Ուշագրավ է, որ 15-17-րդ դարերի որոշ  խաչքարերի  վրա,  մի  շարք  հորինվածքներում  արծիվն  անջատվում  է  կենդանական  աշխարհի  այլ  ներկայացուցիչներից,  դրվում  հորինվածքի  գագաթային 
ու  կենտրոնական  մասում`  իր  լայն  բացված թևերի տակ առնելով մնացյալ պատկերների ողջ բազմությունը։
 Այստեղ հարկ 
ենք  համարում  նկատել,  որ  վարպետը  արծվի` երկնակամարի ամենավերին կենտրոնում  գտնվելու  ու  տիեզերքն  իր  թևի 
տակ  առնելու  ընկալումը  ավելի  առաջնային  է  համարել,  քան  պատկերագրական կանոնը։
Նկար 1 Քրիստոսի լուսապսակը արևի 
սկավառակի տեսքով, խաչքար, 16-րդ 
դար, Կարմիր 
Գեղարքունիքի՝ 15-17-րդ դարերի մի 
խումբ  խաչքարերում  արևն  ու  լուսինը 
տեղափոխվում  են.  լուսինը,  որը  երբեմն 
պատկերվում է մահիկի տեսքով, տեղադրվում է խաչից աջ, իսկ կլոր անզարդ 
բլթակի  տեսք  ունեցող  արևը՝  խաչից  ձախ։
  Ջուղայի  խաչքարերում  արևն  ու 
լուսինը  ունեն  ընդգծված  ծավալային  լուծում  և  ներկայացվում  են  երեք  քառորդ  գնդերի  տեսքով։
  Հարկ  ենք  համարում  ուշադրության  արժանացնել  այն 
հանգամանքը, որ դա արվում էր՝ կարծես թե շեշտելու արևի և լուսնի տարբերությունները,  որոնք  արտահայտվում  են  գնդերի  հարդարման  զարդաքանդակների տարբերություններով։
Ամենափրկիչ  խաքարերից  սկսած՝  արևն  ու  լուսինը,  հիմքում  ունենալով 
խաչելության  մանրանկարչության  ավանդույթը,  նաև  մարդակերպություն  են 
ստանում,  պատկերագրության  մի  ձև,  որն  իր  դրսևորում  ունեցավ  16-17-րդ 
դարերում։
  Ինչպես  ցանկացած  ուղղաձիգ  կոթողի,  այնպես  էլ  խաչքարի  դեպքում բնական է ընդունել, որ նրա գագաթը կամ վերնամասը կարող է արժանանալ հատուկ ուշադրության և կրել երկնային սրբազան որոշակի խորհրդաբանություն։
 Վաղ խաչքարերում դա նախ և առաջ արտահայտվում էր՝ վերնամասին  կամարաձևություն  տալով,  եզակի  դեպքերում  նաև  երկնային  լուսատուների տեղադրության միջոցով։
 Սակայն նման հարդարանքը միաժամանակ 
շեշտում էր խաչի ու այն ամփոփող  խորանի վերևնամասը, այսինքն՝ ողջ քարակոթողը  նմանեցվում  էր  խորանի,  և  նրա  վերնամասը  շեշտադրվում  էր  միայն այդ խորանի համատեքստում։
Հարկ  ենք  համարում  խաչքարերի  առանձին  օրինակներով  դիտարկել  երկնային  լուսատուների  տեղադրությունն  ու  նշանակությունը։
Այսպիսով`  Կարմիրի`  16-րդ  դարով  թվագրվող 
խաչքարում  (տե՛ս  նկ.  1)  արևի  սկավառակի 
տեսքով  է  պատկերվում  Քրիստոսի  լուսապսակը։
  Այն  տեղադրված  է  քարասալի  քիվի  հատվածում։
 Վերջինիս վրա, այսինքն՝ խաչքարի ամենավերին  ոլորտում,  պատկերված  Քրիստոսի 
լուսապսակը  ներկայացվում  է  որպես  արևի 
սկավառակ։
 Արևի երկու կողքերում տեսնում ենք մեկական խաչ, որոնք եզերում են խաչքարի 
վերին երկու անկյունները։
Միջնադարում  լայն  տարածում  են  գտնում 
ուղղանկյունաձև  և  հարթ  մակերեսով  տապանաքարերը։
  Սրանք  իմաստային  առումով  կյանքի մատյանի նմանակումներ էին, որտեղ գրված 
էր  հանգուցյալի  անունը,  երբեմն  էլ  ուրվագծով 
պատկերվում էր նրա պատկերը։
 Նշենք, որ միջՆկար 2 Հարթ տապանաքար, 1653, 
Վարդենիկ 
նադարյան,  ինչու  չէ  նույնիսկ  ոչ  վաղ  անցյալի  հայ  ավանդական  աշխարհընկալման համակարգում անունն անջատված չէր անհատից։
 Անունով էր մարդն 
առանձնանում  հասարակությունից,  դրանով  էր  յուրահատուկ և  դրա  շնորհիվ 
պետք է տարբերակվեր փրկության արժանանալիս։
 Վարդենիկից հայտնաբերված խաչքարի վերնամասում (նկար 2) պատկերված է հանգուցյալի ուրվագիծը,  որը  գլխամասում  եզերված  է  երկշերտ  լուսապսակով։
  Իսկ  մարմնի  վերին 
հատվածի  ուրվագիծն  ավարտվում  է  երկու  արևներով։
  Աջակողմյան  արևը 
գտնվում է պայծառ և կենսատու վիճակում. դա են խորհրդանշում շրջանագծի 
մեջ պատկերված կետերը, իսկ ձախակողմյանը` արդեն ներկայացնում է հանգուցյալի կյանքի մայրամուտը, երբ արևն արդեն թեքվում է դեպի հորիզոն։
 Սա 
կարող է նաև հակասությունների առիթ տալ, քանզի Ամենափրկիչ խաչքարերի 
օրինակով  կարելի  է  ենթադրել,  որ  տապանաքարին  պատկերված  են  արև  և 
լուսին, սակայն մենք բացառում ենք այդ տեսակետը, քանզի թեքվող շրջագիծը 
պատված է ևս մեկ շրջագծով, ինչը մատնանշում է նրա արևային լինելը։
8-րդ դարի կաթողիկոս ու աստվածաբան Հովհան Օձնեցու կանոնի2 համաձայն՝ ցանկացած նյութից կազմված խաչը, քանի դեռ օծված չէ համապատասխան ծեսով, չի կարող իր մեջ աստվածային զորություն կրել։
 Նույնն է հավաստում նաև 12-րդ դարի կաթողիկոս Ներսես Շնորհալին3։
 Նման պայմաններում  խաչքարերի  վրա  ավետարանական  պատկերների  ի  հայտ  գալը,  12-րդ 
դարից սկսած, կարելի է դիտարկել որպես հայ եկեղեցու խաչքարին շատ ավելի մեծ նշանակություն տալու նախաձեռնություն։
 Այս շարժման բարձրակետն 
էլ կարելի է համարել 13-րդ դարի վերջին, այսինքն՝ խաչքարային արվեստի ամենածաղկուն փուլում, Խաչելությունը պատկերող Ամենափրկիչ կոչված խաչքարերի երևան գալը։
 Ամենափրկիչ խաչքարերի մեզ հասած ամենավաղ օրինակը կանգնեցված է Հաղպատում (նկար 3) և թվագրվում է 1273 թվականով։
Այս խաչքարերն առանձնանում են իրենց վրա պատկերված խաչյալ Քրիստոսով։
  Ի  տարբերություն  հայկակական  իրականության  մեջ  տարածված  ծաղկած խաչերի՝ սրանք որևէ բուսական հավելում կամ զարդանախշ չեն պարունակում.  հարթ  խաչի  վրա  պատկերված  է  խաչյալ  Քրիստոս։
  Խաչը  կանգնեցված  է  Գողգոթայի  բլուրը  հիշեցնող  զանգվածեղ  պատվանդանի  վրա։
  Վերջինիս  ներսում  բուսանախշը  հիշեցնում  է  կենաց  ծառը,  որի  ներսում  խորը  կերպով բաղդատված են աստեղնալից երկնքի և լուսնի զարդանախշերը։
 Կենտրոնական  կամարում  պատկերված  է  Ադամի  գլուխը։
  Զարդանախշերը  կաղապարող  ուրվագիծը  եռաբաժանված  է,  որը  խորհրդանշում  է  Սուրբ  երրորդությունը։
 Անդրադառնալով սյուժեին պետք է ասենք, որ այն ծավալվում է երեք 
ոլորտներում  `  վերերկնային,  երկնային  և  երկրային։
  Խաչասալը  պատված  է 
2 Կանոնագիրք Հայոց, աշխատությամբ Վ. Հակոբյանի, հ. 1, Երևան, 1964, էջ 532-533։
3 Գանձակեցի Կիրակոս, Պատմութիւն Հայոց, Երևան, 1961, էջ 139-140։
արմավենիների հյուսածո ցանցով, և բոլոր կերպարները պատկերված են այդ 
հենքի  վրա։
  Քիվի  ճիշտ  կենտրոնում  պատկերված  է  Հայր  աստված,  որը  ներառված է արարչագործության գլխավոր սիմվոլներից մեկը հանդիսացող ձվի 
ուրվագծի մեջ։
 Երկու կողմերից` քերովբեների հարևանությամբ, երկնային լուսատուներն են։
 Ճիշտ այնպես, ինչպես կանոնական առումով երկրի համար երկնային  գլխավոր  լուսատուների  ընթացքը  պատկերված  է  պարթենոնի  ճակտոնի վրա, ձախից վեր հառնող արևն է, և աջից` հալածական լուսինը։
 Արարչի 
պատկերի  հարևանությամբ  կրկին տեսնում  ենք  քերովբեների։
  Նշենք,  որ  մեր 
համոզմամբ,  նրանց  թևերը  այստեղ 
զեղչված  են,  քանի  դրանց  ամբողջական 
պատկերման դեպքում, ընդհանուր տեսքը 
կստացվեր մի տեսակ ճնշված և ոչ համահունչ  ընդհանուր  կերտվածքին։
  Հավելենք,  որ  տվյալ  դեպքում  քերովբեներին 
տարբերակում  ենք  առկա  շրջանագծի  և 
նրա մեջ պատկերված ութը կետերի միջոցով։
  Խաչքարն  մասամբ  ներկված  է  եղել 
կարմիր,  նարնջագույն  և  սպիտակամոխրագույն  ներկերով։
  Որդան  կարմիրն  առ 
այսօր լավ պահպանված է։
 Ուշադրության 
է  արժանի  այն  հանգամանքը,  որ  կարմիրով  ներկված  է  ոչ  թե  Հիսուսը,  այլ  խաչը։
Այն  կապված  է  Հայ  առաքելական  եկեղեցում  կարևորագույն  տարբերակիչ  կողմնորոշման  հետ։
  Խաչը  մեզ  համար  ոչ  թե 
զենք է, որով սպանել են Փրկչին, այլ մահվան հանդեպ Նրա տարած հաղթանակն է 
խորհրդանշում։
  Նրա  արյամբ  ծաղկած 
հավերժական  երկնային  կյանքի  խորհուրդն  է  կրում  իր  մեջ։
  Այդ  իսկ  պատճառով  էլ  այն  ներկված  է  կյանքի  գլխավոր 
գույնով` կարմիրով։
 Վերջում ընդհանրացնելով՝  նշենք,  որ  դատելով  խաչքարերին 
տրվող Ամենափրկիչ անվանումից՝ կարելի 
է  հավաստել,  որ  այդ  խաչքարերը  ստեղծած վանական միջավայրը համոզված էր, 
որ Քրիստոսակիր և Համբարձման տեսարանով պսակվող խաչը շատ ավելի զորեղ 
Նկար 4։
 Ամենափրկիչ, 1279, Ուրծ 
փրկչագործական ուժ ունի, քան սովորական զարդարուն կամ ծաղկուն խաչը։
Հաղպատի խաչքարի նմանությամբ խաչքար է, Ուրծում 1279 թվականին 
կերտված և այժմ Էջմիածնում պահվող մեկ այլ «Ամենափրկիչ» (նկար 4)։
 Քիվի 
արձանագորությունից  տեղեկանում ենք,  որ  այն  կանգնեցված  է  Մամիկոնյան 
Մամիկոն իշխանի կողմից՝ ի հիշատակ հոր` Գրիգոր և մոր` Մամքան Մամիկոնյանների։
  Պատկերագրական  հորինվածքն  այստեղ  ավելի  պարզեցված  է։
  Արևն ու լուսինը համապատասխանաբար պատկերվում են արծվի ու ցուլի մեջքերին։
  Խաչքարին  որպես  ֆոն  են  ծառայում  լուսնային  ու  աստղային  խորհրդանշանային համակարգին բնորոշ զարդաքանդակներն ու բուսապատկերները։
 Կրկին Գողգոթան հիշեցնող բլրի վրա վեր է խոյանում խաչը, որը անցնում 
է  քիվը  եզրագծող  գծի միջով  ու  ավարտվում  վերնամասի  արձանագրությունների մեջ։
 Գողգոթան այստեղ յոթնակամար է, կենտրոնական հատվածում կրկին  պատկերված  է  Ադամի  գլուխը,  որն  իր  չափերով  անհամեմատ  փոքր  է 
խաչքարում  առկա  այլ  պատկերներից։
  Կարելի  է  ենթադրել,  որ  դա  արված  է 
միտումնավոր՝  շեշտելու  համար  Ադամի  մեղսալից  լինելը։
  Հորիզոնական  խաչաթևի  արձանագրությունը  նվիրված  է  Քրիստոսին,  իսկ  ուղղահայացինը  աղերս է, որը վերջանում է «ողորմեա պարոն Մամիկոնին» արտահայտությամբ։
Այստեղ հետաքրքրական է հատկապես երկնային լուսատուների ուղեկիցների 
առկայությունը։
 Դեռևս հնագույն ժամանակներից տարբեր կրոնական համակարգերում  արծիվը  եղել  է  արևի  խորհրդանիշը։
  Հաճախ  աստվածաները  վերածվել են արծվի, եղել են նրա ամենատես աչքը, կամ արծիվը հավատարմորեն ծառայել է աստվածներին։
 Նույնը կարելի է ասել և ցուլի համար։
 Այն լուսնային ազդեցություն ունեցող դիցաբանական համակարգերի մեջ համարվում 
է  սրբազան  կենդանի։
  Եգիպտոսում անգամ  գոյություն  ուներ  կարմիր  և սպիտակ  եզերի  պաշտանմունք։
  Նկատենք,  որ  նախնական  կրոնական  հավատալիքներում առկա տոտեմական հատկություններով են օժտվում այս կենդանիները, որոնց վնասումը անթույլատրելի է և հանցավոր։
Նշված  երկու  խաչքարերի  նմանություններից  ակնհայտ  է  դառնում,  որ 
պատկանում են նույն վարպետին կամ գոնե նույն արհեստանոցին։
Այսպիսով՝  մի  քանի  խաչքարերի  օրինակով  փորձեցինք  սահմանել  խաչքարերում առկա պատկերաքանդակների իմաստն ու նշանակությունը։
 Ի վերջո, կարող ենք փաստել, որ արևն ու լուսինը, մարդկության ծագման ամենավաղ փուլից սկսած, եղել են մարդու ուղեկիցները երկնային հարթությունում և 
իրենց  պատկերային  արտացոլումն  են  գտել  ինչպես  կիրառական,  այնպես  էլ 
դեկորատիվ արվեստում։
Նազելի Հայրապետյան 
ԽԱՉՔԱՐԵՐՈՒՄ ԱՌԿԱ ԵՐԿՆԱՅԻՆ ԼՈՒՍԱՏՈՒՆԵՐԻ ԽՈՐՀՐԴԱՆՇԱՆԱՅԻՆ 
ԶԱՐԴԱՄՈՏԻՎՆԵՐԻ ԸՆԴՀԱՆՈՒՐ ՎԵՐԼՈՒԾՈՒԹՅՈՒՆ 
Բանալի բառեր` խաչքար, երկնային լուսատուներ, արև, լուսին, աստղ, զարդաքանդակ, 
Ամենափրկիչ խաչքար, Հիսուս Քրիստոս 
։
