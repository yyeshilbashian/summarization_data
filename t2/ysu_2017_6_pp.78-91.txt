ՊԱՏԻԺԸ ԿՐԵԼՈՒՑ ՊԱՅՄԱՆԱԿԱՆ ՎԱՂԱԺԱՄԿԵՏ ԱԶԱՏԵԼՈՒ ՀԻՄՆԱԽՆԴԻՐՆԵՐԸՀանցավորության  նկատմամբ  հակազդեցությունն  իրականացվում  է  սոցիալական,  քաղաքական,  տնտեսական  ու  իրավական  միջոցների  օգնությամբ։
  Սոցիալիրավական  վերահսկողության  միջոցներից  ամենատարածվածն  ու  արդյունավետը  պատիժն  ու  պրոֆիլակտիկան  են։
  Իր  սոցիալականնշանակությամբ պատիժը հանդես է գալիս որպես հասարակության կենսագոյության նորմալ պայմանների խախտման դեպքում իրականացվող պաշտպանության  կարևորագույն  միջոց,  որի  կիրառման  էությունը  մի  կողմից  հանցագործության մեջ մեղավորներին որոշակի սահմանափակումների և զրկանքների ենթարկելն է, մյուս կողմից՝ հասարակակական շահերի տեսանկյունից, օգտակար արդյունքի հասնելը։
Սակայն  պետք  է  նկատել,  որ  հանցավորության  հակազդեցությունը  չիսահմանափակվում միայն պատժով, իսկ որոշ դեպքերում աննպատակահարմար կամ անհնարին է լինում պատժի հետագա մասի կատարումը, այդ պատճառով  օրենսդիրը,  ելնելով  մարդասիրության  սկզբունքի  պահանջներից,  քրեական օրենսգրքում ներառել է նաև պատժից ազատելու ինստիտուտը։
Գործող  քրեական  օրենսգրքում  նախատեսված  են  պատժից  ազատելուայնպիսի  տեսակներ,  ինչպիսիք  են  պատիժը  կրելուց  պայմանական  վաղաժամկետ  ազատելը,  պատժի  չկրած  մասը  ավելի  մեղմ  պատժատեսակով  փոխարինելը,  պատժից  ազատելը  ծանր  հիվանդության  հետևանքով,  պատժիցազատելը  մեղադրական  դատավճռի  վաղեմության  ժամկետն  անցնելու  հետևանքով  և  այլն։
  Նշված  դեպքերում  դատարանը  հանցանքի  կատարման  համար  դատապարտված  անձանց  ազատում  է  պատժի  կրումից  ոչ  թե  նրա  համար,  որ  կատարված  արարքը  կորցրել  է  հանցագործության  բնորոշ  հատկանիշները,  իսկ այն  կատարողը այլևս  վտանգավոր չէ  հասարակության  համար,այլ քանի որ իրականացվել են պատժի նպատակները կամ բացակայում է այդնպատակներին հասնելու համար պատժի հետագա կրման անհրաժեշտությունը  կամ  առկա  են  պատժի  կատարմանն  խոչընդոտող  կամ  այն  դժվարացնողհանգամանքներ։
Պատժից  ազատելու  տեսակներն  ունեն  տարբերակվող  օրենսդրականձևակերպումներ  և  կիրառման  տարբեր  հիմքեր  ու  պայմաններ։
  Այնուամենայնիվ, նպատակահարմար է դրանք դասակարգել երկու խմբի՝ պայմանականի ևոչ պայմանականի1։
 Տվյալ տեսակի դասակարգման հիմքում ընկած է պատժիցազատված  անձին  ներկայացվող  որոշակի  պայմանը,  որը  չկատարելը  առաջացնում է պատժի չկրած մասի (ամբողջի) ի կատար ածում։
Քննարկելով  պատժից  ազատելու  տեսակները՝  պետք  է  անդրադառնալ«Պատժից  պայմանական  վաղաժամկետ  ազատելու»  ինստիտուտին,  որը  նախատեսված է ոչ միայն ՀՀ-ում այլև տարբեր անվանումներով՝ «պատիժը կրելուց  պայմանական  վաղաժամկետ  ազատել»,  «փարոլ»  (parole),  «պայմանական  ազատում»՝  մի  շարք  արտասահմանյան  երկրների  օրենսդրության  մեջ,մասնավորապես ՌԴ, ԱՄՆ, Մեծ Բրիտանիա, Ֆրանսիա, Ավստրիա, Գերմանիա, Ճապոնիա և այլն։
ՀՀ Քրեական օրենսգիրքը ամրագրելով, որ «Ազատազրկման կամ կարգապահական  գումարտակում  պահելու  ձևով  պատիժ  կրող  անձն  կարող  է  պայմանական  վաղաժամկետ  ազատվել,  եթե  դատարանը  գտնի,  որ  նա  ուղղվելուհամար նշանակված պատժի մնացած մասը կրելու կարիք չունի…», ձեռնպահ էմնացել  այս  ինստիտուտի  էության  և  դերի  բացահայտման  կապակցությամբորևէ  դիրքորոշում  արտահայտելուց՝  թողնելով այն  տեսաբանների  հայեցողությանը։
  Այդ  իսկ  պատճառով  նույնիսկ  մեր  օրերում  միակարծություն  չկա  այսինստիտուտի  վերաբերյալ՝  արդյո՞ք  այն  խրախուսանքի  միջոց  է,  թե՞  դատապարտյալի  իրավունք,  կամ  թե՞  պատժի  մի  մաս։
  Այնուամենայնիվ  նպատակչունենալով  տվյալ  աշխատության  մեջ  մանրամասն  անդրադառնալու  վաղաժամկետ ազատման բնույթին և էությանը գտնում ենք, որ, այն կարելի է բնորոշել որպես մի այնպիսի քրեաիրավական մեխանիզմ, որն ապահովում է հասարակությունում դատապարտյալի վերաինտեգրումն՝ հանդիսանալով վերջինիսուղղման  և  օրինապահ  վարքագիծ  դրսևորելու  խթանիչ,  որն  էլ  կիրառվում  էդատարանի  կողմից  սահմանված  պատժի  օրենքով  նախատեսված  մասնկրած  ու  հանցանք  կատարելու  ցածր  հավանականություն  ունեցող  դատապարտյալների նկատմամբ՝ փորձաշրջանի ընթացքում հակաիրավական վարքագիծ  դրսևորելու  դեպքում  պատժի  չկրած  մասն  ի  կատար  ածելու  պայմանով։
Պատժից  ազատելու  քննարկվող  տեսակը  կիրառվում  է  իրար  հետ  փոխկապակցված երեք հիմքերի առկայության դեպքում, որոնք քրեական ու քրեակատարողական իրավունքի տեսության մեջ դասակարգվում են երեք տեսակի՝ձևական, նյութական և ընթացակարգային2։
 Ընդ որում, ձևական հիմք է հան1 Տե՛ս ՀՀ քրեական իրավունք. ընդհանուր մաս։
 ԵՊՀ հրատ. Երևան 2012, էջ 483։
2  Տե՛ս  Анисимков  В.  М.,  Капункин  С.  Л.,  Рыбак  М.  С.  Уголовно-исполнительное  право.  Курслекций / Под ред. В. М. Анисимкова., Саратов։
 СГАП, 2001. Էջ 223, Евтушенко И. И. Указ. соч.55 և77 էջեր, Малин П.М. Указ. соч..էջեր 42-50, Курс уголовного права. Общая часть. Т.2. Учеէջ  220,  Уголовно-исполнительное  право,  Учебник  для  юрид.  Вузов  А.С.  Михлин,  П.  Г.Пономарев, В. И. Селиверстов, И. В. Шмаров; Под. ред. В. И. Селиверстова, Москва, 2000, էջ246։
դիսանում  պատժի  տեսակը  և  դրա  փաստացի  կրած  ժամանակահատվածը,նյութականը՝ դատապարտյալի ուղղման աստիճանը, իսկ ընթացակարգայինը՝պատիժը  կրելուց  վաղաժամկետ  ազատման  ներկայացնելու  ընթացակարգիկարգավորումն է։
Պետք է նշել, որ գրականության մեջ առկա են տեսակետներ3 այն մասին,թե  միայն  դատապարտյալի  ուղղման  աստիճանն  է  հանդիսանում  այս  ինստիտուտի կիրառման հիմք, իսկ պատժի տեսակը և դրա փաստացի կրած ժամանակահատվածը հանդիսանում են միայն պայման։
Կարծում  ենք  նման  տեսակետը  չպետք  է  հիմնավորված  համարել,  նախպատժի  որոշակի  մասը  դատապարտյալի  կողմից  կրած  լինելու  պահանջընույնպես  հետապնդում  է  պատժի  նպատակների  իրականացումը,  բացի  այդառանց  պատժի  որոշակի  մասը  կրելու  դատարանը  չի  կարող  վաղաժամկետազատել նույնիսկ ամենադրական վարքով օժտված դատապարտյալին, ինչն էլբխում է քրեական օրենսգրքի 76-րդ հոդվածից։
ՀՀ քրեական օրենսգրքի 76-րդ հոդվածի 1-ին մասի համաձայն «Ազատազրկման  կամ  կարգապահական  գումարտակում  պահելու  ձևով  պատիժ  կրողանձն  կարող  է  պայմանական  վաղաժամկետ  ազատվել,  եթե  դատարանը  գտնի, որ նա ուղղվելու համար նշանակված պատժի մնացած մասը կրելու կարիքչունի»։
  Այստեղից  պարզ  է  դառնում,  որ  օրենսդիրը  միայն  երկու  պատժատեսակների՝  այդ  թվում  և  ցմահ  ազատազրկման  համար  է  նախատեսել  վաղաժամկետ ազատում՝ անտեսելով մյուս պատժատեսակները4։
Որպես  պատիժը  կրելուց  պայմանական  վաղաժամկետ  ազատման  ձևական հիմք հանդես է գալիս դատապարտյալի կողմից դատավճռով նշանակվածև օրենքով նախատեսված պատժի փաստացի մասը կրած լինելը։
 Քրեական օրենսգրքի 76-րդ հոդվածի 3-րդ մասը սահմանում է, որ. «Պայմանական վաղաժամկետ ազատում կարող է կիրառվել միայն, եթե դատապարտյալը փաստացի կրել է՝1) ոչ մեծ կամ միջին ծանրության հանցագործության համար նշանակվածպատժի ոչ պակաս, քան մեկ երրորդը.3  Տե՛ս  Барсукова  С.  П.,  Указ  соч.  31-32  էջեր,  Куцева  Э.  Ф.,  Исполнение  приговора.  Москва1960,  էջ  18;  Игнатов  А.  Н.,  Красиков  Ю.  А.,  Курс  российского  уголовного  права։
  В  2  т.  Т.  1.Общая часть. Москва։
 Изд-во НОРМА, 2001, 488-489 էջեր Комментарий к Уголовному кодексуРоссийской Федерации Под ред. Ю. И. Скуратова, В. М. Лебедева, Москва, 1999 էջ 166 КомКадникова,  Москва,  2008,  էջ  178,  Уголовное  право  Российской  Федерации.  Общая  часть,Учебник Под ред. Б. В. Здравомыслова, Москва, 1999, 420-421 էջեր։
4 Կարծում ենք, հիմնավորված պետք է համարել օրենսդրի կողմից այնպիսի ժամկետային բնույթունեցող պատժատեսակների բացառումը, ինչպիսիք են հանրային աշխատանքերը և զինվորական  ծառայության  մեջ  սահմանափակելը։
  Նախ,  դրանք  իրենց  պատժողական  բնույթով  ավելինվազ  խիստ  են,  քան  ազատազրկումն  ու  կարգապահական  գումարտակում  պահելը։
  Երկրորդ,այս  պատժատեսակների  դեպքում  բացակայում  է  հասարակությունից  դատապարտյալների  մեկուսացումը։
2) ծանր հանցագործության համար նշանակված պատժի ոչ պակաս, քանկեսը.3) առանձնապես ծանր հանցագործության, բացառությամբ սույն մասի 4րդ կետով նախատեսված հանցագործությունների համար, ինչպես նաև նախկինում  պայմանական  վաղաժամկետ  ազատված  անձի  (եթե  պայմանականվաղաժամկետ ազատումը վերացվել է սույն հոդվածի վեցերորդ մասով նախատեսված  հիմքերով)  նկատմամբ  նշանակված  պատժի  ոչ  պակաս,  քան  երկուերրորդը.4)  սույն  օրենսգրքի  104-րդ  հոդվածի  երկրորդ  մասով,  132-րդ  հոդվածիերկրորդ,  երրորդ  մասերով,  132.2-րդ  հոդվածի  երկրորդ,  երրորդ  մասերով,138-րդ հոդվածի երրորդ մասով, 139-րդ հոդվածի երրորդ մասով, 175-րդ հոդվածի  երրորդ  մասով,  217-րդ  հոդվածի  երկրորդ  և  երրորդ  մասերով,  218-րդհոդվածի երրորդ մասով, 221-րդ հոդվածի երկրորդ և երրորդ մասերով, 222-րդհոդվածի  առաջին  մասով,  266-րդ  հոդվածի  երրորդ  մասով,  269-րդ  հոդվածիերրորդ  մասով,  299-րդ  հոդվածի  առաջին  մասով,  305-րդ  հոդվածով,  384-րդհոդվածի երկրորդ մասով, 387-րդ հոդվածի երկրորդ մասով, 388-րդ հոդվածիերկրորդ մասով, 389-րդ հոդվածով, 390-րդ հոդվածի առաջին և երրորդ մասերով, 391-րդ հոդվածի երրորդ մասով, 392-րդ, 393-րդ և 394-րդ հոդվածներովնախատեսված  հանցագործությունների  համար  նշանակված  պատժի  ոչ  պակաս, քան երեք քառորդը»։
Ընդ  որում,  քրեական  օրենսգրքի  76-րդ  հոդվածի  4-րդ  մասով  սահմանվում  է,  որ  «ազատազրկման  և  կարգապահական  գումարտակում  պահելուձևով  պատժի  փաստացի  կրած  ժամկետը  չի  կարող  երեք  ամսից  պակաս  լինել»։
Փաստորեն,  օրենսդիրը  պատժի  պարտադիր  կրման  ժամկետների  տարանջատման հիմքում դնում է կատարված հանցագործության բնույթն ու հանրային  վտանգավորությունը՝  անտեսելով  հանցանք  կատարողի  անձը  և  կատարված  հանցագործության  կոնկրետ  տեսակը։
  Խոսքն  այն  դատապարտյալների  մասին  է,  որոնց  նկատմամբ  վաղաժամկետ  ազատումը  նախկինում  կիրառված  է  եղել,  սակայն  վերացվել  է  76-րդ  հոդվածի  6-րդ  մասով։
  Քննարկվողհարցին Վճռաբեկ դատարանը անդրադարձել է իր ԵԿԴ/0057/12/08 նախադեպային  որոշմամբ,  միայն  սահմանելով,  որ  նախկինում  վաղաժամկետ  ազատման  կիրառված  լինելու  փաստը  որևէ  արգելք  չի  ներկայացնում  դատապարտյալին  կրկին  վաղաժամկետ  ազատման  ներկայացնելու  համար։
  Նման  դեպքերում  մեր  գործող օրենսգիրքը  որևէ  տարանջատում  չի մտցնում՝ սահմանելով  նույն  պայմանները  վաղաժամկետ  ազատման  համար։
  Այս  խնդրի  հետկապված  որոշակի  կարգավորում  է  նախատեսված  ինչպես  ՌԴ  քրեականօրենսգրքում,5 այնպես էլ ՀՀ նոր քրեական օրենսգրքի նախագծում (այսուհետ՝5 Տե՛ս ՌԴ քրեական օրենսգիրք, 79-րդ հոդված 3-րդ մաս в) կետ, 24.05,1996։
Նախագիծ)6։
  Մասնավորապես ՌԴ օրենսդրությամբ  նախատեսվում  է,  որ դատապարտյալը,  ում  նկատմամբ  նախկինում  կիրառվել,  սակայն  հետագայումվերացվել է վաղաժամկետ ազատումը, կարող է կրկին վաղաժամկետ ազատվել,  եթե  կրել  է  դատարանի  կողմից  նշանակված  պատժի  երկու  երրորդը,  սակայն նման կարգավորումը չենք կարող ամբողջական համարել, քանի որ հնարավոր են դեպքեր, երբ դատապարտյալը կատարի առանձնապես ծանր հանցանք,  որի  դեպքում  ընդհանուր  կարգով  վաղաժամկետ  կարող  է  ազատվել,եթե  կրի  նշանակված  պատժի  երեք  քառորդը,  իսկ  այս  դեպքում  ստացվում  էՌԴ օրենսդիրը ավելի բարենպաստ պայմաններ է նախատեսում նման կատեգորիայի  դատապարտյալների  համար։
  Նախագիծը  ներկայացված  իրավիճակից  խուսափելու  համար  նախատեսվում  է  ավելի  խիստ  կարգավորում՝  սահմանելով  պատժի  փաստացի  կրման  երեք  քառորդ  ժամկետ,  ինչը  արդարացիպետք  է  համարել  նաև  այն  տեսանկյունից,  որ  չի  կարելի  նախատեսել  վաղաժամկետ  ազատման  նույն  պայմանները  այն  դատապարտյալների  համար,  ովքեր արդեն ապացուցել են, որ դեռ չեն կորցրել հասարակության համար հանրային վտանգավորությունը։
Ինչպես  տեսանք  օրենսդիրը  հստակ  տարբերակելով  ծանր  և  առանձնապես ծանր հանցագործությունների դեպքում պատժի փաստացի կրման ժամկետը, նույն մոտեցումը չի ցուցաբերել ոչ մեծ և միջին ծանրության հանցագործությունների համար՝ սահմանելով ընդհանուր ժամկետ՝ ոչ պակաս, քան նշանակված պատժի մեկ երրորդը։
 Նման կարգավորումը պետք է համարել թյուր՝արդարության  և  պատասխանատվության  անհատականացման  սկզբունքինհակասող7։
  Ներկայացված  սկզբունքն  ուղղված  է  ապահովելու  հանցանք  կատարած  անձի  նկատմամբ  կիրառվող  պատժի  և  քրեաիրավական  միջոցներիարդարացիությունը՝  խստիվ  կերպով  համապատասխանեցնելով  հանցագործության  ծանրությանը,  այն  կատարելու  հանգամանքներին,  հանցավորի  անձնավորությանը, որոնք էլ պետք է լինեն անհրաժեշտ ու բավարար՝ հանցավորին ուղղելու և նոր հանցանքի կատարումը կանխելու համար8։
 Նման կարգավորման պարագայում դժվար թե հնարավոր լինի ի կատար ածել այդ սկզբունքի  դրույթներն  ու  հասնել  դրա  նպատակներին։
  Այս  հարցը  իր  լուծումն  է  գտելՆախագծում, սակայն կարգավորվելով այլ կերպ՝ հիմքում դնելով ոչ թե հանցագործության  տեսակը  այլ  դատարանի  դատավճռով  նշանակված  պատիժը,կարծում ենք, այդպիսի կարգավորումը լավագույններից մեկն է, որն ի զորու էլուծելու ստորև ներկայացվող խնդիրը։
Ներկայումս, լուծված չէ այն հարցը, թե՞ պատժի որքան մասը պետք է կրիայն  դատապարտյալը,  որի  նկատմամբ  պատիժ  է  նշանակվել  հանցագործու6 Տ՛ես ՀՀ քրեական օրենսգրքի նախագիծ 96-րդ հոդվածի 4-րդ մաս, 06.08. 2015։
7 Տե՛ս ՀՀ քրեական օրենսգիրք 10-րդ հոդված 18.04.2003։
8 Տե՛ս ՀՀ քրեական իարվունք, ընդհանուր մաս, ԵՊՀ հրատ., Երևան, 2012, էջ 25։
թյունների կամ դատավճիռների համակցությամբ։
 Խնդրի հետ կապված տեսական գրականության մեջ առկա են մի շարք տարակարծություններ՝ առաջարկելով տարբեր լուծումներ։
Ռ. Ա. Դյաչենկոն և Դ. Ա. Շերբան նշում են, որ «նման դեպքում պետք է ելնելդատարանի  կողմից  նշանակված  պատժի  ընդհանուր  ժամկետից»9։
  Հաջորդտեսակետը այն է, որ հարցը պետք է լուծել ելնելով համակցության մեջ մտնողառավել ծանր հանցագործությունից10։
ՌԴ  Գերագույն  Դատարանի  Պլենումի  որոշումներից  մեկում  էլ  արտահայտվել  է  նման  տեսակետ՝  նշելով  «դատարանները՝  հանցագործություններիհամակցության  դեպքում  պատժից  պայմանական  վաղաժամկետ  ազատելիս,պետք  է  հաշվի  առնեն  համակցության  մեջ  մտնող  առավել  ծանր  հանցագործության համար նշանակված պատժի ժամկետը»11Կարծում  ենք,  ներկա  օրենսդրական  կարգավորման  պարագայում,  որնկարգավորման  այլ  հնարավորություն  չի  ընձեռնում,  առավել  ընդունելի  է  հենցայս  տեսակետը,  չնայած,  որ  անհիմն  կերպով  սահմանափակվում  են  դատապարտյալների իրավունքները։
Խնդրո  առարկայի  հետ  կապված  Նախագիծը,  ինչպես  արդեն  նշել  ենքվերևում, հիմնվելով դատարանի կողմից կայացված կոնկրետ դատավճռի վրա,նախատեսել է այլ կարգավորում. «Դատապարտյալը  կարող  է  պատժի  կրումից  պայմանական  վաղաժամկետ ազատվել, եթե կրել է՝1) առավելագույնը հինգ տարի ժամկետով ազատազրկման ձևով նշանակված պատժի ոչ պակաս, քան մեկ երրորդը,2)  առավելագույնը  տասնհինգ  տարի  ժամկետով  ազատազրկման  ձևովնշանակված պատժի ոչ պակաս, քան կեսը,3) առավելագույնը երեսուն տարի ժամկետով ազատազրկման ձևով նշանակված պատժի ոչ պակաս, քան երկու երրորդը,4) կարգապահական գումարտակում պահելու ձևով նշանակված պատժիոչ պակաս, քան կեսը»։
Այնուամենայնիվ  նախագիծով  նախատեսված  կարգավորումն  էլ  կատարյալ չէ այստեղ տարանջատում չի մտցնում կարգապահական գումարտակում9 Տե՛ս Кулиев Р. И., Указ. соч., էջ 15, Щерба Д. А., Указ. соч., 12 և 24 էջեր։
10 Տե՛ս Российское уголовное право, Т. 1. Общая часть / Под ред. Л.В. Иногамовой-Хегай, B. C.Комиссарова, А. И. Рарога, Москва, 2003, էջ 541, Российское уголовное право։
 в 2 т. Т.1. Общая часть։
 учеб. /Г. Н. Борзенков (и др.); под ред. Л. В. Иногамовой-Хегай, B. C. Комиссарова,А. И. Рарога, Москва, 2006, էջեր 439-440. Российское уголовное право, Общая часть, Под ред.B.  C.  Комиссарова,  Санкт  Петербург,  2005,  էջ  431,  Улицкий  С.  Я.,  Условно-досрочноеосвобождение из исправительных учреждений, Учебное пособие. Владивосток, 2002, էջեր 7576։
11 Տե՛ս В п. 2 постановления Пленума Верховного Суда от 21.04.2009, № 8 «О судебной пракказания более мягким видом наказания»։
պատիժ  կրող  դատապարտյալներին  վաղաժամկետ  ազատելու  համար  պատժի  փաստացի  կրման  ժամկետների  հարցում,  այլ  սահմանվում  է  ընդհանուրկանոն՝ ոչ պակաս քան նշանակված պատժի կեսը։
 Կարծում ենք, այս դեպքումանհրաժեշտ  է  վերախմբագրել  Նախագծի  96-րդ  հոդվածի  2-դ  մասի  4-րդ  կետը՝ տարանջատման հիմքում դնելով հանցագործության տեսակը. 4) ոչ մեծ ծանրության հանցանք կատարած և կարգապահական գումարտակում պահելու ձևով նշանակված պատժի ոչ պակաս քան, մեկ երրորդը 5) միջին ծանրության հանցանք կատարած և կարգապահական գումարտակում պահելու ձևով նշանակված պատժի ոչ պակաս, քան կեսը» Որոշակի հետաքրքրություն է ներկայացնում այն հարցի պարզաբանումը,թե քննարկվող ինստիտուտի կիրառման համար ինչպե՞ս պետք է հաշվարկվիօրենքով  սահմանված  պարտադիր  կրման  ենթակա  պատժաժամկետը,  երբդատապարտյալի կողմից պատժի որոշակի մասը կրելուց հետո, համաներմանարդյունքում կրճատվել է դատարանի դատավճռով նշանակված պատժաժամկետը։
  Այն  պետք  է  հաշվարկել  համաներման  ակտի  հետևանքով  փոփոխության ենթարկված պատժաժամկետից, թե՞ դատավճռով նշանակվածից։
Առաջադրված հարցի պատասխանը տվել է Վճռաբեկ դատարանը՝ նշելովիր նախադեպային որոշումներից մեկում,12 որ պատիժը դատարանի դատավճռով  պետության  անունից  նշանակվող  հարկադրանքի  միջոց  է,  որի  ժամկետըկարող է փոփոխության ենթարկվել համաներման ակտի հիման վրա։
 Հենվելովասվածի  վրա՝  Վճռաբեկ  դատարանը  հայտնում  է  իր  դիրքորոշումը,  որ  այնդեպքում,  երբ  համաներման  ակտի  ուժով  փոփոխության  է  ենթարկվում  նշանակված պատիժը, ապա վաղաժամկետ ազատումը պետք է իրականցվի հիմքընդունելով այն  ժամկետը,  որը ձևավորվել է  համաներման  ակտի  կիրառմամբայդ  պատժի  չկրած  մասի  կրճատման  արդյունքում։
  Համամիտ  լինելով  Վճռաբեկ  դատարանի  դիրքորոշման  հետ,  պետք  է  նշել,  որ  այն  պետության  կողմիցդրսևորած  մարդասիրական  մոտեցման  տրամաբանական  շարունակություննէ,  քանի  որ  համաներման  ակտի  ուժով  պատժի  ժամկետի  կրճատվելու  արդյունքում  առաջանում  են  բարենպաստ  հետևանքներ  դատապարտյալի  համար՝ ավելի վաղ պատժի կրումից վաղաժամկետ ազատվելու տեսքով։
Հաջորդ հարցը, որին կցանկանայինք անդրադառնալ կապված է օրենսդրի  կողմից  սահմանած  պատժի  փաստացի  կրման  մինիմալ  ժամկետի  հետ։
Գործող  օրենսգրքի  76-րդ  հոդվածի  4-րդ  կետով  նշված  է.  «Ազատազրկման  ևկարգապահական  գումարտակում  պահելու  ձևով  պատժի  փաստացի  կրածժամկետը չի կարող երեք ամսից պակաս լինել»։
 Յ. Մ. Տկաչևսկին պնդում է, որ«ավելի  կարճ  ժամկետում  հնարավոր  չէ  պարզել  դատապարտյալի  ուղղման12  Տե՛ս  ՀՀ  Վճռաբեկ  դատարանի  2012թ.-ի  օգոստոսի  24-ի  ԵԷԴ/0026/12/12  Ա.  Սուլյանի  որոշումը։
ճանապարհին կանգնած լինելու փաստը»13 այդ մտքին են հանգում նաև Ս. Գ.Բարսուկովան14  և  Ի.  Յ.  Կոզաչենկոն15։
  Անհրաժեշտ  ենք  համարում  նաև  բացահայտել  այդ  մինիմալ  ժամկետի  նշանակությունը  հոգեբանության  տեսանկյունից։
  Մի  շարք  հոգեբանների  կարծիքով  հենց  ուղղիչ  հաստատություններում  գտնվելու  առաջին  վեց  ամսում  է  վերջանում  ադապտացման  երկրորդփուլը,  որի  արդյունքում  դատապարտյալի  անձնային  զարգացումը  ձեռք  է  բերում կա՛մ դրական, կա՛մ բացասական ուղղվածություն16։
Սակայն  մեր  քրեական  օրենսգրքով  նախատեսված  կարգավորումը  հնարավորություն չի ընձեռնում հասնելու այդ նպատակներին, քանի որ քրեականգործերի  քննությունը  կարող  է  տևել  ամիսներ,  իսկ,  եթե  դատապարտյալինկատմամբ  որպես  խափանման  միջոց  նշանակված  լինի  կալանք,  որի  տակգտնվելու ժամկետն էլ հետագայում քրեական օրենսգրքի 69-րդ հոդվածի 3-րդմասի  (Նախագծի  դեպքում  87-րդ  հոդվածի  3-րդ  մաս)  ուժով  կհաշվակցվիազատազրկման  կամ  կարգապահական  գումարտակում  պահելու  ձևով  նշանակված  պատժին,  ապա  կստացվի  մի  իրավիճակ,  երբ  դատապարտյալը,  չունենալով պատժի փաստացի կրման մինիմալ ժամկետ կարող է վաղաժամկետազատ արձակվել։
ՀՀ քրեակատարողական օրենսգրքի 62-րդ հոդվածի համաձայն՝ «որոշակի  ժամկետով  կամ  ցմահ  ազատազրկման  կատարումն  ապահովում  է  ուղղիչհիմնարկը»,  իսկ  կալանավորվածների  պահելու  վայրերը  չեն  մտնում  ուղղիչհիմնարկների  կազմի  մեջ17։
  Նույնը  կարելի  է  ասել  կարգապահական  գումարտակում պահելու վերաբերյալ, որի կատարումն էլ ապահովում է այդ նպատակով  պաշտպանության  բնագավառի  կառավարման  լիազորված  մարմնի  համակարգում  գործող  կարգապահական  գումարտակը։
  Հատկանշական  է,  որանձը՝  ում  նկատմամբ  կալանքը  որպես  խափանման  միջոց  է  կիրառվել,  ունիայլ  դատավարական  կարգավիճակ  (կասկածյալ  կամ  մեղադրյալ),  որը  փոխվում  է  միայն  դատարանի  դատավճիռը  օրինական  ուժի  մեջ  մտնելու  պահից,այդ իսկ պատճառով չպետք է համարել, որ անձը այդ ժամանակահատվածումպատիժ է կրում ազատազրկման կամ կարգապահական գումարտակում պահելու տեսքով։
Նախագծում նույնպես առկա է նման խնդիր, չնայած այն հանգամանքին,որ  այստեղ  տարանջատված  են  երկու  պատժատեսակների  համար  նախա13 Տե՛ս Ткачевский Ю. М., Условно-досрочное освобождение от отбывания наказания, ВестникМосковского университета, Серия 11. Право, 1997, № 2. էջ 1714 Տե՛ս Барсукова С. Г., Указ. соч. էջեր 18-19, 65-66։
15  Տե՛ս  Уголовное  право.  Общая  часть.  Учебник  для  вузов  Под  ред.  И.Я.  Козаченко,  3.  А.Незнамовой, Москва, 1999, էջ 453։
16  Տե՛ս  Васильев  В.  Л.,  Указ.  соч.  С.  618;  Шиханцов  Г.  Г.,  Юридическая  психология։
  Учебникдля вузов։
Отв. ред. В. А. Томсинов, Москва, 1998, էջեր 313-314։
17  Տե՛ս  ՀՀ  քրեակատարողական  իրավունք,  Հ.  Մ.  Խաչիկյան  ուսումնական  ձեռնարկ,  ԵՊՀհրատ., 2011, էջեր 95-102։
տեսված  մինիմալ  ժամկետները։
  Ազատազրկման  համար  նախատեսելով  վեցամիս, իսկ կարգապահական գումարտակում պահելու ձևով պահելու դեպքումերեք։
  Այս  տարանջատումը  ինքնանպատակ  չէ,  քանի  որ  այն  պայմանավորված  այս  երկու  պատժատեսակների  թե՛  խստության,  թե՛  պատժողական  քաղաքականության տարբերություններով, որը, ցավոք սրտի, բացակայում է գործող օրենսգրքի կարգավորումներում։
Հետևաբար,  հաշվի առնելով նաև փաստացի  բառի  լեզվաբանական  վերլուծությունը.  փաստացի,  1)  Իրական,  իրողություն  հանդիսացող,  իրականումգոյություն  ունեցող  2)  Փաստերի  վրա  հիմնված,  փաստական18,  կարծում  ենք,վաղաժամկետ ազատման մինիմալ ժամկետի հաշվարկը պետք իրականացվիսկսած այն պահից, երբ դատապարտյալը փաստացի մուտք է գործում ուղղիչհիմնարկ՝  հնարավորություն  տալով  ՔԿՀ-ի  վարչակազմին  անաչառ  կերպովքննարկել և որոշում կայացնել դատապարտյալի վաղաժամկետ ազատման վերաբերյալ։
Ամփոփելով ասվածը, գտնում ենք, որ քրեական օրենսգրքի 76-րդ հոդվածի 4-րդ մասը պետք է վերախմբագրել հետևյալ կերպ.«3. ՈՒղղիչ հաստատությունում ազատազրկման ձևով պատժի փաստացիկրած ժամկետը չի կարող պակաս լինել վեց ամսից։
Կարգապահական գումարտակում պատժի փաստացի կրած ժամկետը չիկարող երեք ամսից պակաս լինել»։
Ինչ  վերաբերում  է  Վաղաժամկետ  ազատման  նյութական  հիմքին,  ապաորպես  այդպիսին  հանդիսանում  է  դատապարտյալի  ուղղումը։
  Քրեականօրենսգրքի 76-րդ հոդվածի 1-ին մասով սահմանվում է. «Ազատազրկման կամկարգապահական գումարտակում պահելու ձևով պատիժ կրող անձն կարող էպայմանական  վաղաժամկետ  ազատվել,  եթե  դատարանը  գտնի,  որ  նա  ուղղվելու համար նշանակված պատժի մնացած մասը կրելու կարիք չունի»։
Պետք է նշել, որ քրեակատարողական օրենսգրքի 16-րդ հոդվածը սահմանում  է  «ուղղման»  բնորոշումը,  այն  բնութագրելով  որպես  «մարդու,  հասարակության,  համակեցության  կանոնների  և  ավանդույթների  նկատմամբ  դատապարտյալի  հարգալից  վերաբերմունքի  ձևավորում,  ինչպես  նաև  վերջիններիսօրինապահ վարքագծի խթանում՝ դատապարտյալի մոտ առողջ կենսակերպիամրապնդման և զարգացման նպատակով»։
 Իսկ ուղղման չափանիշների ցանկը ներկայացվում է 17-րդ հոդվածի 2-րդ մասում, «ուղղման միջոցները կիրառվում  են՝  հաշվի  առնելով  պատժի  տեսակը,  դատապարտյալի  անձը  և  պատժիկրման  ընթացքում  նրա  դրսևորած  վարքագիծը,  կատարած  հանցագործության բնույթն ու հասարակական վտանգավորության աստիճանը, դատապարտյալի վերաբերմունքն իր կատարած հանցագործությանը, պատժի ժամկետը,18  Տե՛ս  Աղայան  Է.  Բ.,  «Արդի  հայերենի  բացատրական  բառարան»,  հատորներ  1  և  2,  Երևան,1976, էջ 1514։
ուղղիչ  հիմնարկի  տեսակը,  ինչպես  նաև  պատժի  կատարումը  տարբերակելուու անհատականացնելու սկզբունքով պայմանավորված այլ  հանգամանքներ»։
Այսպիսի  չափանիշների  հիմքում  ընկած  է  ԵԽ  Նախարարների  կոմիտեի  կողմից ընդունած հանձնարարականով նախատեսված դրույթները, համաձայն որոնց՝  ազատ  արձակումից  բավականաչափ  երկար  ժամանակ  առաջ  դատապարտված  բանտարկյալներին  պետք  է  աջակցություն  ցուցաբերել`  հատուկընթացակարգերով և ծրագրերով, որոնք նրանց հնարավորություն կտան բանտային  կյանքից  անցում  կատարել  հասարակություն`  օրինապահ  կյանքի,  իսկարդեն հաջորդ կետով նախատեսվում է` ավելի երկար ժամկետներով պատիժներ  կրող  բանտարկյալների  դեպքում  պետք  է  քայլեր  ձեռնարկել  դեպի  հասարակություն նրանց աստիճանական վերադարձը երաշխավորելու ուղղությամբ։
Վերջինս հնարավոր է իրականացնել նախքան ազատ արձակվելը բանտում իրականացվող  ծրագրերի  միջոցով,  կամ  վերահսկողության  ներքո  մասնակիկամ  պայմանական  ազատմամբ`  համադրելով  սոցիալական  օժանդակությանհետ19։
  ՈՒշագրավ  է  քրեակատարողական  օրենսգիրքը  ուղղման  միջոցներըկիրառելիս, որպես պարտադիր պայման, նախատեսում է նան ուղղիչ հիմնարկի տեսակը հաշվի առնելը։
 Այդպիսի պահանջն, ըստ էության, կապված է նրահետ, որ ուղղիչ հիմնարկի տեսակից և այնտեղ սահմանված ռեժիմից են կախված կիրառվող տարբեր ներգործության միջոցները, այդ թվում և դատապարտյալների  հետ  տարվող  աշխատանքները՝  նպատակ  հետապնդելով  դատապարտյալին  հնարավորինս  վաղ  տեղավորել  ավելի  նվազ  խիստ  ՔԿՀ-ում  և  իվերջո համապատասխան պայմանների առկայության դեպքում վաղաժամկետազատ արձակել։
 Այսպիսի պահանջ նախատեսված է նաև ԵԽ նախարարներիկոմիտեի  կողմից  ընդունված  հանձնարարականով,  համաձայն  որի՝  քրեակատարողական  հիմնարկի  ծառայությունները  պետք  է  հնարավորինս  հաճախկիրառեն  ազատազրկման  ձևով  պատիժների  կատարման  որոշ  տարբերակներ, ինչպիսիք են՝ բաց ռեժիմները կամ ՔԿՀ-ից դուրս տեղավորելը՝ հասարակության  մեջ  ազատությունից  զրկված  անձանց  սոցիալական  վերականգնմանը  նախապատրաստվելու  նպատակով20։
  Կարծում  ենք,  դատապարտյալներինկատմամբ  իրականցվող  նման  աստիճանական  փոփոխությունները  հնարավորություն են տալիս ևս մեկ անգամ համոզվելու նրանց հանցանք կատարելուցածր  ռիսկայնության  վերաբերյալ  և  ըստ  էության հանդիսանում  են պատշաճվարքագծի ապահովման գրավական։
Ներկայացնելով  քրեակատարողական  օրենսգրքով  նախատեսված  ուղղման չափանիշները պետք է նշել, որ դրանք սպառիչ չեն նախատեսված և բա19 Տե՛ս ԵԽ Նախարարների կոմիտեի «Եվրոպական բանտային կանոնների մասին» թիվ 2006/2հանձնարարական, 107.1-107.3 կետեր։
20  Տե՛ս  ԵԽ  Նախարարների  կոմիտեի  թիվ  Rec  (2003)  22  հանձնարարկանը,  անդամ  երկրներինպայմանական ազատման վերաբերյալ, 13-րդ կետ։
ցը  ներկա  պայմաններում  լրացվում  է  ՀՀ  արդարադատության  նախարարի21հրամանով։
Իրավական գրականության մեջ արտահայտվել է նաև այն տեսակետը, որդատապարտյալի  ուղղման  աստիճանը  գնահատելիս  անհրաժեշտ  է  նաև  ուշադրություն  դարձնել դատապարտյալի  կողմից  տուժողին վնասը  հատուցելուհանգամանքին։
  Այդ  տեսակետն  ամրագրվել  է  նաև  քրեական  և  քրեակատարողական օրենսգրքերում։
 ՀՀ քրեական օրենսգրքի 76-րդ հոդվածի 1-ին մասի համաձայն «Պատիժըկրելուց պայմանական  վաղաժամկետ  ազատում  կիրառելիս դատարանը հաշվի  է  առնում  նաև  դատապարտվածի  կողմից  տուժողին պատճառված  վնասըհարթելու  հանգամանքը»,  իսկ  քրեակատարողական  օրենսգրքի  114-րդ  հոդվածի 1-ին մասի երկրորդ պարբերությամբ էլ սահմանվում է «Պատժի կրումիցպայմանական վաղաժամկետ ազատում կամ պատժի չկրած մասն ավելի մեղմպատժատեսակով  փոխարինում  չի  կիրառվում,  երբ  հանցագործության  կատարմամբ  մարդու  առողջությանը  պատճառվել  է  վնաս  կամ  առաջացրել  էմարդու մահ, և դատապարտյալը ամբողջությամբ չի հարթել տուժողին պատճառված վնասը»։
ՈՒստի հարց է ծագում ինչպե՞ս վարվել այն դեպքում, երբ դատապարտյալը չունի վնասը հատուցելու համար միջոցներ։
 Խոսքը այն դատապարտյալներիմասին է, որոնք պատիժ են կրում ուղղիչ հիմնարկներում՝ որտեղ չկան աշխատանքի  համար  նախատեսված  բավարար  պայմաններ,  ունեն  վաղաժամկետազատման բոլոր նախադրյալները, սակայն վերջիններիս նյութական միջոցները  չեն  բավականացնում  հատուցելու  քրեակատարողական  օրենսգրքի  114րդ հոդվածով նախատեսված վնասը։
 ՀՀ Վճռաբեկ դատարանը իր 26.09.2007թվականի ՎԲ-179/07 որոշմամբ անդրադարձել է այս հարցին և տառացիորենմեկնաբանելով  քրեակատարողական  օրենսգրքի  114-րդ  հոդված  1-ին  մասը,եկել այն եզրահանգման, որ ստորադաս դատարանի հետևությունները հիմնավորված չեն հիմքում դնելով այն հիմնավորումը, որ տուժողի իրավահաջորդին800,000 ՀՀ դրամ փոխհատուցման գումարից վճարվել է ընդամենը 15,000-ը։
Այս  պարագայում  դժվար  թե  կարելի  է  սխալ  համրել  Վճռաբեկ  դատարանիիրավական  դիրքորոշումը՝  հիմնված  առկա  օրենսդրական  կարգավորմանվրա։
  Փաստորեն  ստացվում  է  մի  իրավիճակ,  երբ  դատապարտյալների  իրավունքները անհարկի սահմանափակվում են իրենց քաղաքացիական պարտավորությունների  պատճառով։
  Մինչդեռ  գտնվելով  ազատության  մեջ,  նրանք  էլավելի մեծ հնարավորություն կունենան ձեռք բերելու աշխատանք և հատուցելու պատճառված վնասը։
 Նման քաղաքականությունը արդարացված չէ և հաՏե՛սՀայաստանինախարարի«Կալանավորվածների և դատապարտյալների հետ սոցիալական, հոգեբանական եվ իրավականաշխատանքներ  իրականացնող  կառուցվածքային  ստորաբաժանումների  գործունեության»կարգը հաստատելու մասին 30 մայիսի 2008 թ. N-44 հրաման։
արդարադատությանՀանրապետությանկասում է վաղաժամկետ ազատման նպատակներին։
 Իզուր չէ, որ ԵԽ Նախարարների  կոմիտեի  կողմից  2003թ.-ի  սեպտեմբերի  24-ին  ընդունված  թիվ  22հանձնարարականի 8-րդ կետի համաձայն՝ «պայմանական ազատված դատապարտյալների  կողմից  կրկին  հանցանք  կատարելու  վտանգի  նվազեցմաննպատակով  պետք  է  հնարավոր  դարձնել  դատապարտյալների  նկատմամբայնպիսիանհատականացված պայմանների սահմանումը, ինչպիսիք են, ի թիվս այլոց,  տուժողներին  փոխհատուցում  վճարելը  կամ  այլ  կերպ  վնասը  հարթելը»։
Այս  դրույթից  կարելի  է  ենթադրել,  որ  տուժողին  պատճառած  վնասը  հարթելըկարող  է  լինել  պայմանական  վաղաժամկետ  ազատման  պայմաններից  մեկը՝ազատվելուց հետո, ոչ թե ազատման հարցը որոշելու չափանիշներից մեկը։
 Այսինքն՝  բոլոր  այն  դատապարտյալները,  որոնց  հետագա  վարքագծի  կանխատեսումը  դրական  է,  պետք  է  ազատ  արձակվեն՝  անկախ  այն  հանգամանքից՝ՔԿՀ-ում պահվելու ընթացքում հարթե՞լ են տուժողին պատճառած վնասը, թե՞ոչ։
Սակայն  ներկա  օրենսդրական  կարգավորումը  հանգում  է  նրան,  որ  տուժողին  պատճառված  վնասը  հատուցելը  դրսևորվում  է  որպես  վաղաժամկետազատման  հիմք։
  Մինչդեռ  մեր  կարծիքով  այն  պետք  է  դիտարկել  որպես  դատապարտյալի «ուղղման» աստիճանի գնահատման չափանիշ՝ վաղաժամկետազատման  պայման,  որի  հատուցումն  էլ  պետք  է  իրականացվի  բոլոր  դեպքերում, հաշվի առնելով դատապարտյալի սոցիալական, ընտանեկան դրությունը,տարիքը,  աշխատունակ  լինելը  և  վնասը  հարթելու  իրական  հնարավորությունը։
 Համանման կարգավորում նախատեսված է Ֆրանսիայում22 և մի շարք այլԵվրոպական երկրներում։
Այսպիսով, կարծում ենք, որ նման պարագայում վերանայման կարիք ունիքրեակատարողական  օրենսգրքի 114-րդ հոդվածը,  որն ուղղակիորեն արգելքէ  հանդիսանում  պատիժը  կրելուց  պայմանական  վաղաժամկետ  ազատելուինստիտուտի  կիրառման  համար,  երբ  մարդու  առողջությանը  վնաս  պատճառելու  կամ  հանցագործությամբ  մարդու  մահ  առաջացնելու  դեպքում  դատապարտյալը ամբողջությամբ չի հարթել տուժողին պատճառված վնասը։
Գարիկ ԱբելյանՊԱՏԻԺԸ ԿՐԵԼՈՒՑ ՊԱՅՄԱՆԱԿԱՆ ՎԱՂԱԺԱՄԿԵՏ ԱԶԱՏԵԼՈՒՀԻՄՆԱԽՆԴԻՐՆԵՐԸԲանալի բառեր՝ ՀՀ քրեական նոր օրենսգրքի նախագիծ, պատիժ, պատժից ազատել,դատապարյալ, պատժի կրման նվազագույն ժամկետ, դատապարտյալի «ուղղում», ուղղման։
