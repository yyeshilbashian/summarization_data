ՀԱՅԱՍՏԱՆԻ ՀԱՆՐԱՊԵՏՈՒԹՅԱՆ ՏԱՐԱԾՔԻ ՍՈՂԱՆՔՆԵՐԻ ԱՌԱՋԱՑՄԱՆ ԵՎ ԶԱՐԳԱՑՄԱՆ ԻՆԺԵՆԵՐԱԵՐԿՐԱԲԱՆԱԿԱՆ ՊԱՅՄԱՆՆԵՐԻ ՎԵՐԼՈՒԾՈՒԹՅՈՒՆՀՀ  տարածքում  առկա  են  բազմաթիվ  էկզոգեն  պրոցեսներ,  որոնցից  առավել  տարածված  են  սողանքները։
  Համաձայն  գոյություն  ունեցող  տվյալների`  Հայաստանում  գրանցված  են  ավելի  քան  3000սողանք։
  Հայտնի  են  սողանքների  շրջանացման  տարբեր  սկզբունքներ  և  դրանց  համար  կան  բազմաթիվ օրինակներ, մինչդեռ ՀՀ տարածքի համար համապատասխան քարտեզները բացակայում են։
 Կանբազմաթիվ փաստեր, որ դեռևս խորհրդային տարիներին բնակչությանը հատկացվում էին ամառանոցային  հողատարածքներ  սողանքավտանգ  տեղամասերում՝  (Աղիաղբյուր  (Շոռբուլախ),  Նուբարաշեն,Խարբերդ, Ողջաբերդ և այլն)` առանց հաշվի առնելու հատկացվող տարածքների սողանքավտանգայնությունը։
  Կառուցվել  են  միջպետական  մայրուղիներ,  որոնց  առանձին  հատվածներ  քանդվում  են  սողանքներից և կան նաև մարդկային զոհեր։
Ներկայացված  աշխատանքում  առաջարկվում  է  իրականացնել  հատուկ  ուսումնասիրություններ`նպատակ ունենալով պարզաբանել ՀՀ տարածքի տարբեր տիպի սողանքների տարածման և զարգացման հիմնական օրինաչափությունները, ընդգծել դրանց առաջացման պատճառները, արտահայտել սողանքային  երևույթների  վտանգի  և  վնասի  գնահատականները։
  Սողանքների  տարածական  բաշխվածության  և  դրանց  զարգացման  հիմքում  դրվում  են  բնական  և  անթրոպոգեն  գործոնների  առանձնահատկությունները,  և  առաջին  հերթին`  ՀՀ  տարածքի  սողանքների  ինժեներա-երկրաբանական  շրջանացման խնդիրը։
Նախկինում ՀՀ տարածքում կատարված սողանքների ուսումնասիրման համար օգտագործվել ենդաշտային և կամերալ աշխատանքներ, որոնք կատարվել են տարբեր մեթոդներով՝ օդալուսանկարների  վերծանում,  վերգետնյա  գիտարշավների  իրականացում,  հրատարակված  գրականության  և  արխիվային նյութերի վերլուծություն և ընդհանրացում։
 Հայտնի է, որ սողանքների ձևավորումը ՀՀ տարածքում  պայմանավորված  է  երկրաբանական  կառուցվածքով,  ռելիեֆով,  կլիմայական  և  մարդածին  գործոններով, ինչպես նաև տարածքի տեկտոնական և սեյսմիկ ռեժիմի զարգացումներով [1]։
 Բոլոր նշվածգործոնները, որոնք ուսումնասիրվող տարածքում պայմանավորում են սողանքային երևույթների առաջացումը, բաժանվում են մշտական, դանդաղ և արագ փոփոխվողների։
 Մշտականների թվին պատկանում են երկրաբանական կառուցվածքը և ռելիեֆը։
 Այս խմբի գործոնները որոշում են էկզոգեն երկրաբանական երևույթների առանձնահատկությունները և դրանց արտահայտման ինտեսիվությունը։
 Դանդաղ փոփոխվող գործոնները որոշում են էկզոգեն երկրաբանական երևույթների զարգացման ընդհանուր ուղղվածությունը։
 Արագ փոփոխվող գործոնների խումբն իր մեջ ներգրավում է օդերևութաբանական  (մթնոլորտային  տեղումներ,  ջերմաստիճան),  սեյսմիկ  պայմանները  (երկրաշարժեր)  և  մարդածինգործոնները (անտառների և լանջերի կտրում, լանջերի հավելյալ խոնավեցում, վիբրացիոն և պայթեցման աշխատանքներ)։
 Դրանց ազդեցությունը սողանքային տարածքների վրա անուղղակիորեն է՝ մակերեսային  հոսք,  խոնավություն,  ջերմաստիճան,  գրունտային  ապարների  ծակոտկենություն,  ամրություն, դեֆորմացիոն պրոցեսներ և այլն [2, 3, 4]։
 Հարկ է նշել, որ երկրաբանական պայմանները կանխորոշում են սողանքային  երևույթների հայտնվելու գենետիկական առանձնահատկությունները։
 Լանջի ապարների երկրաբանական կառուցվածքը և լիթոլոգիական կազմը զգալի ազդեցություն ունեն սողանքների զարգացման և ինտենսիվության վրա։
 Տարբեր հեղինակների կողմից կազմված ՀՀ տարածքի երկրաբանական քարտեզի վրա սողանքները տարածված են որոշակի օրինաչափությամբ։
 Օրինակ՝այն  ապարների  տարածքներում,  որոնց  հասակն  ավելի  հին  է,  քան  նեոգենը,  սողանքների  զանգվածների  մակերեսը  գերազանցում  է  ավելի  քան  5.3%-ը,  մինչդեռ  ավելի  երիտասարդ  ապարներում  այնկազմում  է  տարածքի  միայն  2.6%-ից  մինչև  2.8%-ը։
  Չորրորդականի  նստվածքներում  սողանքներիզբաղեցրած  տարածքները  կազմում  են  միայն  0.8%-ը։
  Այսպիսով,  սողանքները  հանդիպում  են  ավելիհաճախ հին երկրաբանական տարածքներում, քան նորերում։
Ժամանակակից տեկտոնական շարժումները սողանքային երևույթների վրա ազդում են  այնպիսիգործոնների  միջոցով,  ինչպիսիք  են  ռելիեֆը,  ստորգետնյա  ջրերի  մակարդակը՝  պայմանավորելովդրանց դանդաղ, դարավոր փոփոխությունը։
 Սողանքները մեծամասամբ համակցված են բեկվածքներիգոտիների  հետ։
  Համաձայն  գործող  նորմատիվային  փաստաթղթերի`  ՀՀ  տարածքի  ուսումնասիրվողհատվածը համարվում է հիմնականում 8-ից 9-ը բալանոց երկրաշարժերի տարածաշրջան, որն անհրաժեշտ է նկատի ունենալ առաջարկվող շրջանացման ժամանակ։
 Ստորգետնյա ջրերի ազդեցությունը սողանքային երևույթների վրա նույնպես մեծ է։
 Նկատի ունենալով, որ դեֆորմացիաները հաճախ տեղիեն ունենում հատկապես գրունտային ջրավազանների հատվածներում, որոնք ավելի զգայուն են, և, հետևաբար, այդ տարածքները պարունակվում են պասիվ սողանքային երևույթներ, որտեղ և սպասվումէ դրանց ակտիվացում։
Նկար 1. ՀՀ տարածքի ռելիեֆի քարտեզ և 2 հա-ից մեծ սողանքների տարածական դիրքը (աղբյուրը՝ ՀՀ սողանքները 2005 թ., JICA)Մակերևույթային  և  սահքի  մակերեսի  ռելիեֆը  հանդիսանում  է  կարևորագույն  գործոն,  որը  որոշում է սողանքների առաջացման ինտենսիվությունը և ազդում է դրանց գենետիկական առանձնահատկությունների վրա։
 Ռելիեֆի ազդեցությունը սողանքների ինտենսիվության և բնույթի վրա կարող է լինել, ինչպես ուղղակի, այնպես էլ անուղղակի։
 Ուղղակի ազդեցությունը հանդիսանում է լանջերի թեքությունը,  գետահովիտների  մորֆոլոգիան,  հնահուների  առկայությունը։
  Անուղղակի  ազդեցությունն  արտահայտվում է որպես աշխարհագրական միջավայրի բաղադրիչը։
 Նկար 1-ում ռելիեֆի քարտեզի վրացույց է տրված ՀՀ 2 հա-ից մեծ սողանքները։
Սողանքների  առաջացման  կլիմայական  գործոնները  ջերմության  և  խոնավության  ռեժիմն  են,որոնց  ներքո  տեղի  է  ունենում  սողանքային  երևույթների  առաջացում  և  ակտիվացում։
  Մասնավորապես,  ուսումնասիրվող  տարածքում  դիտվում  են  տասնամյակների  ընթացքում  տարեկան  տեղումներիքանակական աճ, որի հետևանքով դիտվել է սողանքային երևույթների ակտիվացում և համապատասխան տարածքների մեծացում։
 Կլիմայի ազդեցությունը գնահատելու համար չափվում են տեղումների,գոլորշացման  քանակները  և  դրանց  տարբերությամբ  մակերևույթային  ապարներ  ներծծվելու  ցուցանիշը, որի արդյունքում փոփոխվում է նստվածքային գրունտների խոնավության աստիճանը և փոփոխվում են ապարների ֆիզիկամեխանիկական հատկությունները։
 Արդյունքում սպասվում է բնական լանջերի  կայունության  գործակցի  փոքրացում  և  սողանքների  ակտիվացում  (հատկապես  գարնան  ևաշնան ամիսներին)։
Տարածքների  ինժեներա-երկրաբանական  պայմանները  գնահատելիս  կարևոր  և  անհրաժեշտ  էգնահատել մարդածին գործոնների ազդեցությունը։
 Այդ ազդեցությունը հիմնականում արտահայտվումէ  լանջի  հիմքի  կտրմամբ,  լանջերի  գերբեռնմամբ  և  դրանց  փխրեցմամբ,  ոռոգումով  և  ջրատարներիցարտահոսքով, որոնք բերում են ապարների հավելյալ խոնավացմանը։
 Հնարավոր են նաև մշակվող հողատարածքների զգալի ոռոգումը, պայթեցումները և վիբրացիոն-դինամիկական բեռնվածությունները։
Մարդու ազդեցությունը լանջերի վրա ունի երկակի բնույթ՝ բնական երևույթների ներգործության ակտիվացում  և  հանդարտեցում։
  Հայտնի  է,  որ  ժամանակակից  սողանքների  մոտ  70%-ն  ինչ-որ  չափովկապված է մարդու գործունեության հետ։
 Այդպիսի սողանքներ հանդիպում են ավտոճանապարհներին,քաղաքներում,  գյուղական  համայնքներում  և  ջրամբարների  մերձակայքում։
  Սողանքներ  առաջանումեն նաև գետերի էրոզիոն գործունեության հետևանքով։
Սողանքների տեղաբաշխումը ՀՀ տարածքի վրա պայմանավորված է մի շարք բնական և մարդածին  պայմանների  հետ։
  Նշված  պայմանների  գնահատման  համալիր  վերլուծությունների  արդյունքումՀՀ տարածքի համար կարելի է առանձնացնել շրջաններ՝ կատարել սողանքների շրջանացում և կառուցել սողանքների անվտանգության քարտեզ, որը կօգտագործվի ինժեներաերկրաբանական և շինարարական  աշխատանքներում։
  Խնդիր  է  դրվում  վերջնականորեն  կատարել  ՀՀ  տարածքի  սողանքներիշրջանացումը` հիմք ընդունելով ճարտարագիտաերկրաբանական շրջանացման սկզբունքները։
Հայաստանի  տարածքն  ամբողջությամբ  համարվում  է  լեռնածալքավոր  շրջան,  որտեղ  սողանքներն  էապես  տարբերվում  են  պլատֆորմային  պայմանների  սողանքներից։
  Այս  տարբերությունը  հիմնականում  պայմանավորված  է  երկրակառուցվածքային  և  երկրադինամիկական  պայմանների  էականտարբերությամբ,  որը  կանխորոշում  է  շատ  երևույթների  զարգացման  ինտենսիվությունը՝  հատկապեսգրավիտացիոն, երկրաբանական գործընթացների։
 Լեռնածալքավոր շրջաններում գերակշռում են ժայռային  և  կիսաժայռային  լեռնային  ապարները,  հաճախ  բարձր  աստիճանի  փոխակերպված,  բեկվածտարբեր  համակարգի  ճեղքերով՝  հիմնականում  տեկտոնական  ծագման,  ինչպես  նաև  երկրակեղևիառանձին հզոր խախտումներով։
 Լեռնածալքավոր շրջաններին տիպիկ են ծածկոցային առաջացումների առկայությունը, որոնք շատ տեղամասերում նստած են արմատական ապարների վրա և ունեն բավականին ցածր կայունություն։
 Բնութագրվում է նաև բարձր սեյսմոտեկտոնական և հրաբխական ակտիվությամբ,  ռելիեֆի  բարձր  էներգիայով,  հարաբերական  տատանումներով՝  երբեմն  2  կմ-ից  մինչև  3կմ`  արտահայտված  ուղղահայաց  կլիմայական  կտրուկ  գոտիավորմամբ։
  Այս  և  այլ  գործոններ  լեռնածալքավոր տարածքների շատ մասերում կանխորոշում են սողանքային երևույթների բարձր ակտիվությունը։
 Ժայռային և կիսաժայռային ապարներում ըստ մեխանիզմի գերակշռում են սահքի սողանքները, իսկ  կավածածկոցային և խոշորաբեկոր առաջացումներում՝ սողանք հոսքերը։
 Հատկապես լեռնային և նախալեռնային գոտիներում, որտեղ տարածված են լյոսանման ապարները, ակտիվ են սողանքնստեցումները,  իսկ  կավային-կավավազային  ապարների  տարածման  վայրերում  հանդիպում  են  արտաճզմման  և  արտահոսքի  սողանքները,  արմատական  կավերի  մերկացած  հատվածներում՝  ասեկվենտ  սողանքները,  իսկ  ժայռային  գրունտների  հատակով  փուխրբեկորային  ծածկոցներում  տեղի  ենունենում կոսեկվենտ սողանքներ։
Մեր տարածքին բնորոշ է նաև շերտաձև երկրաբանական կառուցվածքները, երբ տարբեր լիթալոգիական կազմի ապարների շերտեր հաջորդաբար դասավորված են իրար վրա։
 Այս տեղամասերումհիմնականում տեղի են ունենում ինսեկվենտ և բարդ տիպի սողանքներ, որտեղ  առաջնային դեր ունիհիմնական դեֆորմացիոն հորիզոնի առկայությունը և երկրորդային այլ գործոնների, որոնք նպաստումեն  սահքի  դեֆորմացիանների  զարգացմանը՝  գրունտային  ջուրը,  տեղումները,  շերտերի  հզորությունը,դիրքը  և  այլն։
  Ուսումնասիրություններից  պարզ  է  դառնում,  որ  ՀՀ  տարածքում  սողանքի  են  ենթարկված  հիմնականում  արմատական  կավային  ապարները՝  Շոռաղբյուրի  շերտախումբը,  որն  ունի  բավականին լայն տարածում, խայտաբղետ կավերը, արգելիտները, ալեվրիտները, մերգելները, դիատոմիտները և այլն։
 Իսկ ժայռային և հրային մերկացած ապարներից շատերը, շնորհիվ ինտենսիվ հողմահարման  պրոցեսների,  խիստ  փոփոխվում  են։
  Արդյունքում  ձևավորում  է  հզոր  հողմնահարման  կեղև,  որտեղ  զարգանում  են  սողանքներ։
  Այսպիսի  պայմաններ  բնորոշ  են  բազմաթիվ  լեռնային  շրջաններին,մասնավորապես՝  մեղմ  մերձարևադարձային  և  արևադարձային  կլիմայի,  որտեղ  արտահայտված  ենհամատարած սողանքներ։
 Օրինակ կարող է ծառայել ՀՀ հյուսիս-արևելյան Տավուշի, Լոռի, կենտրոնական՝ Կոտայքի, Արարատի և հարավային՝ Վայոց Ձորի, Սյունիքի մարզերի պայմանները, որտեղ նույնիսկ գրանիտային կազմի ապարներն են ենթարկված սողանքների։
 Որոշ շրջաններում սովորաբար կանմեկ,  երբեմն  երկու  կամ  երեք  սողանքի  տեսակներ,  այդ  պատճառով  ուսումնասիրվող  տարածքում,որպես ավելի բարձր կարգի ունիվերսալ տաքսոնոմետրիկ միավոր կարող է լինել սողանքների մի դաս,որը կապ կունենա հիմնական դեֆորմացիոն հորիզոնի տարածման հետ։
 Հիմնական դեֆորմացիոն հորիզոններ կարելի է առանձնացնել ըստ ապարների կազմի, հասակի և ծագման, որի տակ հասկանումենք  այն  երկրաբանական  մարմինը,  որի  դեֆորմացումն  ամբողջ  երկրաբանական  համալիրի  բնականտարածման  շրջանակներում  հանգեցնում  է  դեֆորմացման  սողանքային  գոտու  սահմաններում։
  Այսօբյեկտիվ պատճառի հիման վրա Հայաստանի լեռնածալքավոր տարածքի վրա կարելի է առանձնացնել սողանքների դասեր՝ պալեոգեն-նեոգենի սահմաններում, կավճի և յուրայի կավերի սահմաններում,հիմնականում  ծովային  ծագման  ապառների  հորիզոններում։
  Հիմնական  դեֆորմացիոն  հորիզոններիապարների  դեֆորմացիոն  վարքագիծը  հիմնականում  կանխորոշում  է  սողանքային  պրոցեսի  մեխանիզմների առանձնահատկությունները։
 Իսկ սողանքների շրջանացման հետագա աշխատանքների համար կարող է հիմք ծառայել ինժեներաերկրաբանական շրջանները և ենթաշրջանները։
 Արդյունքում սողանք առաջացնող գործոնները կստանան ազդեցության չափի արժեք։
Հետևաբար,  նկատի  ունենալով  վերը  նշված  սողանքային  երևույթների  ձևավորման  գործոններիհամալիր վերլուծության անհրաժեշտությունը, առաջարկվում է իրականացնել ՀՀ տարածքի սողանքային  երևույթների  ինժեներա-երկրաբանական  շրջանացում`  հիմքում  դնելով  տարածքների  նշված  բնական և անթրոպոգեն գործոնների առանձնացումը և դրանց ձևավորման պայմանները։
 Արդյունքում ՀՀտարածքում առանձնացվելու են տարբեր տակսոնոմետրիկ սողանքային շրջաններ` պայմանավորվածտարածքի տիպիկ պայմաններով և սողանքների վրա ազդող գործոններով։
Եզրակացնելով՝ նշենք, որ ՀՀ սողանքների ուսումնասիրություններում ռիսկի գնահատման և կառավարման ծրագրերում և շինարարական պլանավորման աշխատանքներում կարևոր նշանակությունունի սողանքների շրջանացումը, որը մինչ այժմ վերջնականորեն չի կատարված, որի համար հիմնականպայմաններ հանդիսանում են երկրաբանական կառուցվածքը, կլիման, ռելիեֆը և անթրոպոգեն ազդեցությունը։
ԳրականությունՌոման ԽաչատրյանՀԱՅԱՍՏԱՆԻ ՀԱՆՐԱՊԵՏՈՒԹՅԱՆ ՏԱՐԱԾՔԻ ՍՈՂԱՆՔՆԵՐԻ ԱՌԱՋԱՑՄԱՆ ԵՎ ԶԱՐԳԱՑՄԱՆ ԻՆԺԵՆԵՐԱԵՐԿՐԱԲԱՆԱԿԱՆ ՊԱՅՄԱՆՆԵՐԻ ՎԵՐԼՈՒԾՈՒԹՅՈՒՆԲանալի բառեր՝ սողանք, սողանք առաջացնող պայմաններ, սողանքների շրջանացում։
