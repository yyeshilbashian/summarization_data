ՀՀ ԲՆԱԿՉՈՒԹՅԱՆ ՄԻԳՐԱՑԻԱՅԻ ԺՈՂՈՎՐԴԱԳՐԱԿԱՆ ՀԵՏԵՎԱՆՔՆԵՐԸԲնակչության  միգրացիան  բավական  բարդ  սոցիալական  երևույթ  է,  որը  սերտորեն  կապված  էտնտեսական կառուցվածքների փոփոխությունների  և արտադրողական ուժերի տեղաբաշխման հետ։
Միգրացիայի ուսումնասիրությունները կարևորվում են ամբողջ աշխարհում ու կարևոր նշանակությունեն ստանում նաև իրենց թողած հետևանքների պատճառով։
 Միգրացիայի հետևանքով փոփոխվում եներկրների կամ նրանց շրջանների բնակչության թվաքանակը, վերարտադրության ռեժիմը, սեռատարիքային կազմը, աշխատանքային ռեսուրսների հաշվեկշիռը։
 Բնակչության միգրացիան կարող է բարելավել կամ վատթարացնել տվյալ երկրի ժողովրդագրական իրավիճակը [3]։
Միգրացիայի  հսկայական  ազդեցությունը  ՀՀ  ժողովրդագրական  իրավիճակի  վրա  անժխտելի  է։
Պետք է փաստել, որ այդ ազդեցությունը կարող ենք բնորոշվել միայն խիստ բացասական, քանի որ ՀՀբնակչության արտագաղթը մեծ մասշտաբների է հասել, ինչը դարձել է օրհասական խնդիր մեր երկրիհամար։
  ՀՀ  բնակչության  միգրացիայի  վրա  էական  ազդեցություն  ունեցան  ԽՍՀՄ-ի  փլուզումն  ու  Հայաստանի անկախացումը։
 ՀՀ-ում տեղի ունեցած քաղաքական ու սոցիալ-տնտեսական բնույթի խոր ևարմատական  տեղաշարժերը  փոխեցին  միգրացիայի  ուղղություններն  ու  ծավալները,  շարժառիթներնու  ձևերը։
  Միայն  1991  թ-ին  է  միգրացիայի  սալդոն  դրական  եղել`  ներգաղթողների  մեծ  թվաքանակիհաշվին,  ինչն  էլ  պայմանավորված  էր  Հայաստանի`  որպես  անկախ  պետություն  ձևավորվելու  հետ։
1991 թ. Խորհրդային Միության այլ հանրապետություններից Հայաստան ներգաղթեցին 24.6 հզ մարդ։
Սակայն, սկսած 1992 թ-ից ՀՀ բնակչության միգրացիայի սալդոն դարձավ բացասական։
 Սա հետևանքէր արտագաղթի ծավալների մեծացման ու ներգաղթողների  թվի կտրուկ նվազման։
 Համեմատությանհամար նշենք, որ արդեն 1992 թ. Խորհրդային Միության այլ հանրապետություններից Հայաստան ներգաղթողների թիվը նվազեց` հասնելով 6.8 հզ-ի։
 Եվ այս ցուցանիշի նվազման միտումը նկատվեց նաևհետագա տարիներին` 2000 թ. հասնելով 1.2 հզ-ի [2]։
 Սրան զուգահեռ անընդհատ ավելանում էր արտագաղթողների թիվը։
 1992-1995 թթ. ՀՀ-ից բնակչության արտագաղթը զանգվածային բնույթ կրեց։
Ճիշտ  է,  այդ  ժամանակահատվածի  միգրացիոն  մասշտաբների  և  ծավալների  մասին  կոնկրետ  տվյալներ չկան, սակայն կատարված գրեթե բոլոր հետազոտություններն էլ ցույց են տալիս, որ ՀՀ-ից մարդկանց արտագաղթը հսկայական չափերի է հասել։
 Մոտավոր հաշվարկներով միայն 1992-1995 թթ. Հայաստանը լքել է 1 միլիոնից ավել մարդ այն դեպքում, երբ ներգաղթողների թվաքանակը մի քանի անգամ  ավելի  փոքր  էր։
  Արտագաղթի  պատճառները  տարբեր  էին  ու  բազմապիսի,  մասնավորապես՝Ադրբեջանի կողմից չհայտարարված պատերազմը, շրջափակումները, Սպիտակի երկրաշարժը, սեփականաշնորհումները,  սակայն  տվյալ  ժամանակահատվածում  որոշիչ  էր  ՀՀ-ում  առկա  տնտեսական  ևէներգետիկ ճգնաժամը։
21-րդ դարի առաջին տասնամյակում շարունակվեց ՀՀ-ից բնակչության արտագաղթը։
 Ճիշտ է, սոցիալ-տնտեսական  պայմանները  երկրում  որոշակիորեն  բարելավվեցին,  սակայն,  չհասան  բավարարմակարդակի։
  Ինչպես  տեղեկացնում  է  ՀՀ  տարածքային  կառավարման  և  զարգացման  նախարարության  Միգրացիոն  պետական  ծառայությունը,  Ազգային  անվտանգության  ծառայության  կողմից  ճշգըրտվել են 2010-2012 թթ. Հայաստան ժամանած ու Հայաստանից մեկնած անձանց թվաքանակները։
Արդյունքում,  վերոնշյալ  երեք  տարիների  ընթացքում  մեկնողների  թիվը  գերազանցել  է  ժամանողներիթվին. 2010 թ.` 37941 մարդով, 2011 թ.` 43481 մարդով, 2012 թ.` 44809 մարդով [6]։
 Ստացվում է, որայս կարճ ժամանակահատվածում Հայաստանից մեկնողների թվաքանակն ավելի քան 126 հազարովավելին  է  եղել  ժամանողների  թվաքանակից։
  Թվերը  ցույց  են  տալիս,  որ  նախորդ  տարիներին  նկատված  միգրացիոն  բացասական  միտումները  դեռևս  շարունակվում  են,  և  բնակչության  արտագաղթիկարգավորումը  չի  դադարում  ՀՀ-ի  համար  լինել  պետական-ազգային  նշանակության  ունեցող  կարևորագույն հիմնախնդիր։
Հայտնի է, որ միգրացիոն ակտիվություն են ցուցաբերում հատկապես երիտասարդները, այսինքն`բնակչության այն զանգվածը, որը պետք է ապահովի բնակչության վերարտադրությունը։
 Ինչպես  Հայաստանի,  այնպես  էլ  ցանկացած  այլ  տարածքի  ժողովրդագրական  իրավիճակը  հետևանք  չէ  միայնտվյալ  ժամանակահատվածում  տեղի  ունեցող  պրոցեսների։
  Տասնյակ  տարիներ  առաջ  տեղի  ունեցածիրադարձությունները  կարող  են  մեծապես  ազդել  ներկայիս  ժողովրդագրական  ցուցանիշների  վրա։
Դրա  վառ  ապացույցն  է  այն  օրինակը,  որ  1990-ական  թթ.  սկզբներին  ամուսնության  տարիք  թևակոխեցին Երկրորդ Աշխարհամարտին ծնվածների երեխաները։
 Հայտնի է, որ Հայրենական պատերազմիժամանակ  զոհվել  են  բազմաթիվ  հայեր,  հետևաբար՝  ծնելիության  ցուցանիշները  նվազել  են  [2]։
  Այսինքն` ստացվում է, որ 1990-ական թթ. սկզբներին ավելի քիչ թվով երիտասարդներ մուտք գործեցինվերարտադրության  տարիք,  ինչի  հետևանքով  էլ  նվազեցին  ամուսնությունների  ու  ծնունդների  թիվը։
Դրան  զուգահեռ  նույն  ժամանակահատվածում,  ահռելի  չափերի  էր  հասել  ՀՀ-ից  մարդկանց  արտագաղթը. երկրի սոցիալ-տնտեսական վիճակը ծայրահեղ ծանր էր։
 Սրանք էլ իրենց հերթին էլ ավելի սրեցին ժողովրդագրական վիճակը։
 Որպես այս շղթայի հաջորդ օղակ՝ կարող ենք նշել, որ 1990-ական թթ.գրանցված  քիչ  թվով  ծնունդների  բացասական  հետևանքներն  ավելի  ակնառու  կերպով  կզգացվենառաջիկա տարիների ընթացքում, երբ արդեն 1990-ական թթ. ծնվածներն են մուտք գործելու վերարտադրության տարիք։
 Դա արտացոլվում է նաև գծապատկերներ 1-ում, որտեղ տրված են ՀՀ բնակչության տարիքային կառուցվածքը 2002 և 2013 թթ. հունվարի 1-ի դրությամբ։
Գծ. 1.Ինչպես  երևում  է  գծապատկերներ  1-ից,  եթե  2002  թ.  ՀՀ  բնակչության  մեջ  համեմատաբար  մեծբաժին  էին  կազմում  10-20  տարեկանները`  մոտ  19.9%,  ապա  2013  թ.  այդ  ցուցանիշը  կազմեց  ընդամենը  11.3%  (4)։
  Իսկ  սա  այն  տարիքային  խումբն  է,  որն  առաջիկա  տարիներին  պետք  է  ապահովիբնակչության  վերարտադրությունը։
  2002  թ.  50-65  տարեկանների  բաժինը  կազմում  էր  11.9%,  իսկ2013  թ.`  19.4%։
  Սա  նշանակում  է,  որ  բնակչության  տարիքային  կազմը  ծերանում  է,  ինչն  անչափվտանգավոր  միտում  է  մեր  երկրի  համար,  քանի  որ  սրան  զուգահեռ  ավելի  է  մեծանում  ՀՀ-ից  արտագաղթողների  թիվը,  որի  մեջ,  ինչպես  արդեն  նշել  ենք,  մեծ  թիվ  են  կազմում  երիտասարդները։
  ԸստՄԱԿ-ի ժողովրդագրական ծերացման սանդղակի՝ եթե բնակչության մեջ 65 և ավելի տարիք ունեցողների տեսակարար կշիռը 7%-ից բարձր է, ապա այդպիսի բնակչությունը համարվում է ծերացած։
 2013թ. հունվարի 1-ի դրությամբ այդ ցուցանիշը ՀՀ-ում կազմել է 11.9% [5]։
Մեծ  է  նաև  միգրացիայի  ազդեցությունը  ՀՀ  բնակչության  սեռային  կազմի  վրա,  ինչը  ևս  բացասական փոփոխությունների է ենթարկվում։
 Եթե ուսումնասիրենք արտագաղթողների սեռային կազմը,ապա կտեսնենք, որ դրանց մեծ մասը տղամարդիկ են։
 Իսկ սեռային անհամաչափությունը հանգեցնումէ  ամուսնությունների  թվի  նվազման,  քանի  որ  պոտենցիալ  փեսացուները  բռնել  են  արտագաղթի  ճանապարհը։
  Հայտնի  է  նաև,  որ  ՀՀ  բնակչության  մեջ  հսկայական  բաժին  են  կազմում  ժամանակավորմիգրացիայի  մասնակիցները,  որոնք  մեկնում  են  արտագնա  աշխատանքի  ու  շատ  քիչ  ժամանակ  ենանցկացնում ՀՀ-ում թողած իրենց ընտանիքի հետ։
 Ամուսինների երկարատև բացակայությունը պատճառ է հանդիսանում ամուսնալուծությունների թվի աճին, որն ուղիղ համեմատականորեն նվազեցնումէ ծնելիության ցուցանիշները։
 2013  թ. հունվարի 1-ի դրությամբ` ՀՀ մշտական բնակչության կազմում20-35 տարիքային խմբում կանանց թիվը 20855-ով գերազանցել է տղամարդկանց թվին։
 20-35 տարեկանները կազմում են այն թիրախային խումբը, որը մեծամասնություն է կազմում միգրացիայի մասնակիցների թվում։
 Ուշադիր պետք է լինենք այն փաստին, որ այդ տվյալը վերաբերվում է մշտական բնակչությանը,  որոնց  մեջ  ներառված  չեն  ժամանակավոր  միգրանտները։
  Եթե  հաշվի  առնենք  նաև  վերոնշյալ  հանգամանքը,  ապա  այդ  տարբերությունը  կտրուկ  կավելանա,  քանի  որ  ժամանակավոր  միգրանտների հիմնական մասը նույնպես տղամարդիկ են։
Վերադառնալով  գծապատկեր  1-ին՝  հավելենք,  որ  վերլուծելով  ՀՀ  բնակչության  տարիքային  կառուցվածքը  2002  թ.  դրությամբ՝  հանգել  ենք  այն  եզրակացության,  որ  2008-2009  թթ.  սկսած  մինչև2020-2022 թթ. սպասվում է ծնելիության և մահացության ցուցանիշների աճ, քանի որ 2002 թ. դրությամբ բնակչության մեջ մեծ բաժին էին կազմում 10-20 ու 65 և ավել տարիք ունեցողները։
 Իսկ 2002թ.  անմիջապես  հաջորդող  մի  քանի  տարիների  ընթացքում  ծնելիության  ցուցանիշները  պետք  է  նվազեին,  քանի  որ,  ինչպես  երևում  է  գծապատկեր  1-ից,  բնակչության  ընդհանուր  թվի  մեջ,  համեմատաբար,  փոքր  բաժին  էին  կազմում  20-40  տարեկանները։
  Այսինքն`  պետք  է  անցներ  մի  քանի  տարի,  որ15-19 տարեկանների խումբը մուտք գործեր ամուսնության տարիք և ապահովեր բնակչության վերարտադրությունը։
 Նայելով գծապատկերներ 2-ին և 3-ին, կարող ենք փաստել, որ մեր եզրահանգումներն,առայժմ, իրականանում են։
Գծ. 2.Գծ. 3.Վերլուծելով  գծապատկեր  1-ը  և  հիմք  ընդունելով  նախորդ  մոտ  10  տարիներին  գրանցված  միտումները,  որոնք  և  կանխատեսելի  էին,  հանգել  ենք այն  եզրակացության,  որ  առաջիկա  5-7  տարիներին կպահպանվեն ծնելիության և մահացության համեմատաբար բարձր ցուցանիշները, քանի որ 2013թ.  դրությամբ`  ՀՀ  բնակչության  տարիքային  կառուցվածքում  համեմատաբար  մեծ  բաժին  են  կազմել20-35 ու 65 և ավելի տարիք ունեցողները։
 Սակայն, մեր կանխատեսմամբ` պատկերը կտրուկ կփոխվի2020-2022 թթ. սկսած։
 Այդ կտրուկ փոփոխությունը վերաբերվում է, հատկապես, ծնելիության ցուցանիշներին։
  Այս  կանխատեսման  համար  հիմք  է  հանդիսանում  այն  հանգամանքի  վերլուծությունը,  որ2013  թ.  դրությամբ,  ինչպես  արդեն  նշվել  է,  ՀՀ  ընդհանուր  բնակչության  կազմում  համեմատաբարփոքր բաժին են կազմել 10-20 տարեկանները։
 Իսկ այդ տարիքային խմբի մարդիկ մի քանի տարի անցմուտք են գործելու ամուսնության տարիք և ապահովելու բնակչության վերարտադրությունը։
 Իսկ ինչվերաբերվում  է  մահացության  ցուցանիշներին,  ապա  կարծում  ենք՝  դրանք  նվազման  միտում  չունեն,քանի  որ  գնալով  մեծանում  է  ծերերի  տեսակարար  կշիռն  ընդհանուր  բնակչության  մեջ։
  Կանխատեսումներն  անբարենպաստ  են,  բայց  բավականին  իրատեսական,  քանի  որ  չեն  նկատվում  նաև  արտագաղթի  ծավալների  նվազման  միտումներ։
  Չնայած`  միգրացիան  այնպիսի  երևույթ  է,  որը  բացի  օբյեկտիվ  պատճառներից,  կախված  է  նաև  մի  շարք  սուբյեկտիվ  պատճառներից,  որոնք  հնարավոր  չէ  ամբողջովին  կանխատեսել,  սակայն,  եթե  հաշվի  առնենք,  որ  բնակչության  արտագաղթի  պատճառներըչեն վերացվել ու չեն նկատվում արդյունավետ ու հուսադրող քայլեր դրանք վերացնելու գործում, ապակարող  ենք  ասել,  որ  միգրացիայի  բացասական  սալդոն  կպահպանվի  նաև  կանխատեսվող  ժամանակահատվածում։
Ամփոփելով կարող ենք ասել, որ վերլուծությունները ցույց տվեցին, որ ՀՀ ժողովրդագրական ներկայիս իրավիճակն անբարենպաստ է մեր երկրի համար ու սպասվող միտումները ոչ միայն հուսադրողչեն,  այլև  աղետալի  են։
  Սրան  գումարած`  անընդհատ  ավելանում  է  ՀՀ-ից  արտագաղթողների  թիվը,ինչն  էլ  ավելի  է  վատթարացնում  ու  բարդացնում  առկա  ժողովրդագրական  իրավիճակը։
  Եթե  անգամառաջիկա տարիներին միգրացիայի ներկայիս ցուցանիշները պահպանվեն, միևնույն է, վիճակը կդառնա  ճգնաժամային։
  Սա  արդեն  օրհասական  խնդիր  է.  մոտակա  տարիներին  ՀՀ-ն  կանգնելու  է  շատլուրջ հիմնախնդրի առաջ, որն արդեն չի կարելի բնութագրել որպես, սոսկ, սոցիալ-տնտեսական բնույթի  հիմնախնդիր,  քանի  որ  այն  արդեն  ձեռք  է  բերել  ազգային-քաղաքական  նշանակություն  և  անմիջականորեն վտանգում է մեր ազգային անվտանգությանը։
 Ճգնաժամից դուրս գալու համար ՀՀ պետական  մարմինները  պետք  է  իրականացնեն  արդյունավետ  ժողովրդագրական  քաղաքականություն,հարկ  եղած  դեպքում`  օգտագործեն  բոլոր  մեթոդներն  ու  միջոցառումները  միաժամանակ  (սոցիալտնտեսական,  իրավական,  դաստիարակչական-հոգեբանական),  լինեն  հետևողական  այդ  գործում  ուվերահսկեն  հնարավոր  թերացումները,  հարկ  եղած  դեպքում`  օգտագործեն  այլ  երկրների  արդյունավետ փորձը ժողովրդագրական հիմնախնդիրների լուծման գործում [1]։
 ՀՀ իշխանությունները պարտավոր են գտնել ավելի արդյունավետ ճանապարհներ` իրականացնելու ավելի արդյունավետ ժողովրդագրական  քաղաքականություն,  բոլոր  ուժերն  ու  ռեսուրսները  միավորելով  երկրում  ծնելիության  ցուցանիշները  բարձրացնելու,  երիտասարդ  ընտանիքների  կազմավորումը  խրախուսելու,  արտագաղթիներկայիս տեմպերը կանխելու կամ, գոնե, մասամբ նվազեցնելու գործում։
Գրականություն1.  Թովմասյան Վ., Ժողովրդագրական մարտահրավերները և բնակչության հեռանկարները, Երևան, 2013,216 էջ։
2.  Խոջաբեկյան  Վ.,  Հայաստանի  բնակչության  վերարտադրությունը  և տեղաշարժերը  19-20-րդ  դարերում,21-րդ դարի շեմին, Երևան, 2001, 479 էջ։
3.  Մանասյան  Մ.,  ՀՀ  բնակչության  միգրացիան  և  տարաբնակեցման  հիմնախնդիրները,  ԵՊՀ  տարեգիրք2012, Երևան, էջ 451-461։
4.  ՀՀ ազգային վիճակագրական ծառայության պաշտոնական վեբ-կայք, http։
//www.armstat.am/am/. 5.  «Հետազոտական  ռեսուրսների  կովկասյան  կենտրոն  –  Հայաստան»-ի  պաշտոնական  վեբ-կայք,http։
//www.crrc.am/.6.  ՀՀ ՏԿԶՆ միգրացիոն պետական ծառայության պաշտոնական վեբ կայք, http։
//www.smsmta.am/. Հայկ ՄանասյանՀՀ ԲՆԱԿՉՈՒԹՅԱՆ ՄԻԳՐԱՑԻԱՅԻ ԺՈՂՈՎՐԴԱԳՐԱԿԱՆ ՀԵՏԵՎԱՆՔՆԵՐԸԲանալի բառեր՝ միգրացիա, ժողովրդագրական իրավիճակ, բնակչության վերարտադրություն, սեռատարիքային կառուցվածք, ժողովրդագրական կանխատեսում։
