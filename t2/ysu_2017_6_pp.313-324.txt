ՆԱԽԱԴԱՏԵԼԻՈՒԹՅԱՆ ՍՈՒԲՅԵԿՏԻՎ ՍԱՀՄԱՆՆԵՐԸՆախադատելիությունը (պրեյուդիցիալ կապը) օրինական ուժի մեջ մտածդատական ակտի հատկանիշ և ապացուցման ինստիտուտի տարր է, որը գործին մասնակցող անձանց համար նշանակում է նախկինում իրենց մասնակցությամբ քննված այլ գործով օրինական ուժի մեջ մտած դատական ակտով հաստատված  հանգամանքների  ապացուցման  պարտականությունից  ազատում,դրանց  վիճարկման  կամ  հերքման  արգելք,  իսկ  դատարանի  համար  ենթադրում է պարտականություն՝ ներմուծելու նման հանգամանքները նոր կայացվողդատական ակտում։
 Այս կապակցությանբ ՀՀ քաղաքացիական դատավարության օրենսգրքի1 52-րդ հոդվածը սահմանում է. «Նախկինում քննված քաղաքացիական գործով օրինական ուժի մեջ մտած դատարանի վճռով հաստատված  հանգամանքները  նույն  անձանց  միջև  այլ  գործ  քննելիս  չեն  ապացուցվում։
 Քրեական գործով օրինական ուժի մեջ մտած դատավճիռը պարտադիր էդատարանի համար միայն այն փաստերով, ըստ որոնց՝ հաստատված են որոշակի գործողություններ և դրանք կատարած անձինք»։
Դատական  ակտերի  պրեյուդիցիալ  կապի  սուբյեկտիվ  սահմանները  այնանձանց  շրջանակն  է,  որոնց  հարաբերություններում  օրինական  ուժի  մեջմտած  դատական  ակտն  («դոնոր»  դատական  ակտ)  ունի  նախադատելի  նշանակություն։
  Ընդհանուր  կանոնի  համաձայն՝  հաստատված  հանգամանքներիմասով  դատական  ակտը  նախադատելի  է  այն  անձանց  համար,  որոնք  մասնակցել են այն գործին, որով ակտը կայացվել է։
 Ընդ որում՝ այս դեպքում որոշիչնշանակություն ունի անձի՝ գործին ներգրավված լինելը, այլ ոչ թե ֆիզիկականմասնակցությունը գործին2։
 Եթե անձը ներգրավված է եղել գործին, սակայն հետագայում,  պատշաճ  կերպով  ծանուցված  լինելով  դատական  քննության  ժամանակի և վայրի մասին, չի ներկայացել դատական նիստին, չի նշանակում, որդատական  ակտի  նախադատելիությունը  չի  տարածվի  այդ  անձի  վրա։
  Օրինակ՝  պատասխանողի  չներկայանալու  հետևանքով  դատարանը,  հիմնվելովմիայն հայցվորի կողմից ներկայացրած ապացույցների վրա, կարող է հաստատել  որևէ  հանգամանքի  առկայությունը  կամ  բացակայությունը։
  Պատասխա1 Ընդունվել է 17.06.1998 թ., ուժի մեջ է մտել 01.01.1999 թ.։
 Տե´ս ՀՀՊՏ 1998.09.09/20(53)։
2  Տե´ս  Решетникова  И.  В.,  Курс  доказательственного  права  в  российском  гражданском  судопроизводстве.-  М.։
  Издательство  НОРМА  (Издательская  группа  НОР-МА-ИНФА·  М),  2000,  էջ139։
նողը  հետագայում  չի  կարող  վկայակոչել,  որ  որևէ  այլ  ապացույցներ,  որոնքվերջինիս  կողմից  չեն  ներկայացվել  դատարան,  դատական  ակտը  կայացնելուժամանակ ուշադրության չեն արժանացվել։
Այս  պարագայում  դատարանի  կողմից  հաստատված  հանգամանքներինախադատելիությունը  կհանդիսանա  բացասական  հետևանք  գործին  մասնակցող  անձանց  համար  իրենց  դատավարական  իրավունքների  չարաշահման  հետևանքով,  որոնց թվին  է  դասվում  նաև դատական նիստին  չներկայանալը3։
  Սակայն,  եթե  կողմը  պատշաճ  կերպով  չծանուցվելու  պատճառով  չիմասնակցել  դատաքննությանը,  հաստատված  հանգամանքն  այլ  գործ  քննողդատարանը  չի  կարող  ճանաչել  նախադատելի  իր  կողմից  քննվող  գործի  համար։
Անհրաժեշտ  է  նշել,  որ  դատական  ակտերի  պրեյուդիցիալ  կապի  սուբյեկտիվ սահմանները չեն փոփոխվում այն դեպքում, երբ գործին մասնակցող անձանց դատավարական կարգավիճակը, որոնց վերաբերյալ կայացվել է դատական ակտը, ենթարկվել է փոփոխության։
 Որոշիչ նշանակություն ունի կոնկրետանձի  փաստացի  մասնակցությունը  գործին,  այլ  ոչ  թե  այն,  թե  ինչ  դատավարական  կարգավիճակով  է  տեղի  ունեցել  մասնակցությունը։
  Օրինակ՝  օրինական  ուժի  մեջ  մտած  դատական  ակտով  հաստատված  փաստը  չի  կարող  վիճարկվել  այդ  գործին  որպես  պատասխանող  մասնակցած  անձի  կողմից,  նույնիսկ եթե նա մեկ այլ գործում մասնակցում է որպես հայցվոր կամ երրորդ անձ։
Նման  իրավիճակը  վերաբերում  է  հատկապես  վեճի  առարկայի  նկատմամբ  ինքնուրույն  պահանջներ  չներկայացնող  երրորդ  անձանց։
  Դատարանը  պարտավոր է որոշում կայացնել գործին երրորդ անձ ներգրավելու մասին։
 Նույնիսկայն  դեպքում,  երբ  նրանք  ներկա  չեն  գտնվում  գործի  քննությանը,  նրանցնկատմամբ  ևս  տարածվում  է  վճռի  նախադատելիությունը  (իհարկե,  եթեպատշաճ ձևով ծանուցված են եղել գործի քննության ժամանակի և վայրի մասին)։
  Օրինակ՝  ռեգրեսիվ  հայցի  քննության  ժամանակ  կողմերը  նորից  չեն  ապացուցում  սկզբնական  գործով  հաստատված  հանգամանքները4։
  Գործինմասնակցող անձանց համար ապացույցների հավաքման, պահանջման և ներկայացման  դատավարական  իրավունքները  հավասար  են,  իսկ  դատավարական կարգավիճակի փոփոխությունն այլ գործի քննության ընթացքում չի նշանակում նոր ապացույցների ի հայտ գալու հնարավորություն։
Բացի կողմերի դատավարական կարգավիճակի փոփոխությունից՝ ավելիհաճախ դատավարության ընթացքում կարող է կատարվել կողմերի բովանդակային կազմի փոփոխություն։
 Անվիճելի է, որ եթե առաջին գործին մասնակցողանձանց շրջանակն ավելի լայն է երկրորդ գործին մասնակցող անձանց շրջա3  Տե´ս  Безруков  А.  М.,  Преюдициальная  связь  судебных  актов.  Дисс…  к.  ю.  н.  -  Екатиринбург,УГЮУ, 2005, էջ 36։
4 Տե´ս Решетникова И. В., նշված աշխատ., էջ 139։
նակից,  ապա  օրինական  ուժի  մեջ  մտած  դատական  ակտի  նախադատելիությունը կտարածվի երկրորդ գործին մասնակցող բոլոր անձանց նկատմամբ։
 Սրա հետ մեկտեղ, սակայն, վիճելի է համարվում այն հարցը, թե երկրորդ գործիննոր անձի մասնակցությունը հանգեցնում է արդյո՞ք օրինական ուժի մեջ մտածդատական  ակտի  նախադատելիության  բացառմանն  ամբողջությամբ,  թե՞մնում է նախադատելի առաջին գործին մասնակցած անձանց համար։
Նշված խնդրի լուծումը անհրաժեշտ է տալ՝ ելնելով հետևյալ իրավիճակներից։
 Դատական ակտով հաստատված փաստերն ունեն նախադատելիություն,որը  տարածվում  է  այն  անձանց  նկատմամբ,  որոնք  մասնակցել  են  գործին,  որով կայացվել է այդ ակտը։
 Այս կանոնի իմաստն այն է, որ տվ յալ գործին մասնակցած անձինք հնարավորություն  են  ունեցել ապացուցելու  այդ  գործով կայացված նախադատելի դատական ակտով հաստատված փաստերի գոյությունը կամ բացակայությունը, դեռ ավելին՝ դա մտել է նրանց պարտականությունների  մեջ,  և  կողմերից  մեկի  կողմից  այդ  փաստերի  վիճարկումը  կհանգեցնիմյուս  կողմի  կողմից  այդ  փաստի  կրկնակի  ապացուցման  պարտականությանառաջացմանը,  ինչն  անթույլատրելի  է,  քանի  որ  գործին  մասնակցող  անձանցհարաբերություններում  «դոնոր»  դատական  ակտի  նախադատելիությունընշանակում է այդ դատական ակտով հաստատված հանգամանքների վիճարկման արգելք։
 Այս արգելքը չի վերանում դատավարությանը նոր անձի մասնակցության դեպքում, հետևաբար դատական ակտի նախադատելիությունն առաջին  գործին  մասնակցած  անձանց  հարաբերություններում  երկրորդ  գործիննոր  անձ  մասնակցելու  դեպքում  չի  վերանում։
  Դրա  հետ  մեկտեղ  գործին  նորանձի  մասնակցության  դեպքում  «դոնոր»  դատական  ակտի  նախադատելիությունը  նոր  գործը  քննող  դատարանի  հետ  հարաբերություններում  ենթարկվում է որոշակի փոփոխության, քանի որ նոր անձն ունի նոր պահանջներ և առարկություններ  ներկայացնելու  իրավունք,  իսկ  այս  իրավունքին  համապատասխանում է իր պահանջների և առարկությունների հիմքում ընկած հանգամանքները  ապացուցելու  պարտականությունը։
  Դատարանն  իրավունք  չունիուշադրության չարժանացնել և չուսումնասիրել նոր անձի փաստարկները, քանի որ այն կհանգեցնի չհիմնավորված դատական ակտի կայացման, որը ենթակա է բեկանման։
 Նման պարագայում նոր կայացվող դատական ակտում («ռեցիպիենտ»  դատական  ակտ)  «փոխադրվող»  հանգամանքների  ծավալը  կախված է նրանից, թե նոր անձը վիճարկում է նրանց առկայությունը(բացակայությունը)։
 Այստեղ հնարավոր է երկու տարբերակ։
 Եթե նոր անձը չի ցանկանումվիճարկել  ավելի  վաղ  հաստատված  հանգամանքները,  ապա  կարող  է  ուղղակիորեն հայտարարել այդ մասին։
 Կարծում ենք, որ այս դեպքում նախադատելիությունը  պետք  է  պահպանվի։
  Հարցն  այն  է,  որ  անձը,  չմասնակցելով  առաջին  քննությանը,  չի  իրականացրել  ապացուցման  կապակցությամբ  իր  իրավունքներն  ու  պարտականությունները,  բայց  առաջին  գործին  մասնակցածանձանց համար ոչինչ չի փոխվում։
 Իհարկե, նոր անձի դիրքորոշումը պետք էհստակորեն ձևակերպվի (գրավոր ձևով, ընդ որում՝ ցանկալի է, որ այս դիրքորոշումը ամրագրվի արձանագրության մեջ)։
 Գործող դատավարական օրենսդրությունը չի պարունակում նորմ, որը կարգավորում է նոր անձի կողմից ավելիվաղ  կայացված  դատական  ակտով  հաստատված  հանգամանքների  վերաբերյալ  իր  դիրքորոշումն  արտահայտելու  ընթացակարգը։
  Որոշ  չափով  նման  մեխանիզմ պարունակում է ՔԴՕ 64-րդ հոդվածը, որը սահմանում է գործին մասնակցող  անձանց  կողմից  այն  վիճելի  հանգամանքները  ճանաչելու  հնարավորությունը,  որոնցով  մյուս  կողմը  հիմնավորում  է  իր  պահանջները  և  առարկությունները։
 Կարծում ենք, որ նման նորմ կարելի է սահմանել նաև գործին մասնակցող անձանց կողմից առանց նրա մասնակցության գործով օրինական ուժի  մեջ  մտած  դատական  ակտով  հաստատված  հանգամանքները  ճանաչելուհնարավորության վերաբերյալ։
Երկրորդ, «ռեցիպիենտ» դատական ակտի կայացմանը չմասնակցած անձը կարող է չհամաձայնել այդ դատական ակտով հաստատված հանգամանքներին։
 Այս դեպքում անձը, որը չի մասնակցել այն գործի քննությանը, որի կապակցությամբ կայացվել է «ռեցիպիենտ» դատական ակտը, իրավունք ունի այլգործի  քննության  ընթացքում  վիճարկելու  այն  հանգամանքները,  որոնք  հաստատվել  են  այդ  դատական  ակտերով։
  Այս  պարագայում  դատարանը  վճիռ  էկայացնում  դատական  նիստի  ընթացքում  հետազոտված  ապացույցների  հիման վրա։
 Այս դեպքում նոր անձի կողմից դատարան ներկայացված նոր փաստարկները և ապացույցները բացառում են ավելի վաղ կայացված դատականակտի  նախադատելիությունը։
  Նման  պարագայում  հարց  է  առաջանում.  եթենոր  անձինք  կարող  են  վիճարկել  ավելի  վաղ  քննված  գործով  օրինական  ուժիմեջ  մտած  դատական  ակտով  հաստատված  հանգամանքները,  ապա  կարո՞ղեն ավելի վաղ քննված գործին մասնակցած անձինք ներկայացնել իրենց փաստարկները՝ նոր անձանց փաստարկների հետ կապված։
Կարծում  ենք,  որ  երկու  գործերին  էլ  մասնակցած  անձինք,  որոնք  իրավունք  չունեին  վիճարկել  ավելի  վաղ  կայացված  դատական  ակտով  հաստատված  հանգամանքները,  այս  դեպքում  զրկված  չեն  լինի  ապացույցների  հետազոտման  գործընթացին  մասնակցելու  և  դրանց  հետազոտման  արդյունքումիրենց դատողությունները ներկայացնելու իրավունքից։
 Եթե դատավարությաննոր  մասնակիցը  ներկայացնում  է  նոր  ապացույցներ,  ապա  մրցակցությանսկզբունքին  համապատասխան  վարույթի  մյուս  մասնակիցները  ևս  պետք  էհնարավորություն ունենան ներկայացնելու իրենց ապացույցները։
 Տվ յալ դեպքում  գործին  մասնակցող  անձանց  կողմից  նոր  ներկայացված  ապացույցներըդատարանին թույլ են տալիս կատարել այլ եզրակացություններ, քան առաջինդատական  ակտում  արված  եզրակացություններն  են,  ուստի  նոր  դատականակտը  այդ  մասով  կարող  է  տարբեր  լինել։
  Այս  դեպքում  դատարանը,  իհարկե,կարող  է  համեմատել  նոր  ապացույցների  հետազոտման  արդյունքում  կատարած  եզրակացություներն  այն  եզրակացությունների  հետ,  որոնք  դատարանըկատարել է նախորդ քննության ընթացքում գործին մասնակցող անձանց կողմից  ներկայացրած  ապացույցների  հիման  վրա,  սակայն  դատական  ակտերիպրեյուդիցիալ կապը կբացակայի։
Այսինքն՝ երկրորդ գործին նոր անձ մասնակցելու դեպքում «փոխադրվող»հանգամանքները  ուղղակիորեն  կապված  են  դատարանի  և  նոր  անձի  գործողություններից, իսկ անուղղակիորեն նաև երկու գործերին էլ մասնակցած անձանց  գործողություններից,  ուստի  դատական  ակտերի  պրեյուդիցիալ  բնույթըկարող  է  տարբեր  լինել՝  այն  դեպքերի  հետ  համեմատած,  երբ  երկու  վեճերիսուբյեկտների  բովանդակությունը  նույնն  է։
  Պրեյուդիցիալ  կապն  այս  պարագայում  չի  հանդիսանան  հստակ  որոշող,  լրացուցիչ  գործոն  կհանդիսանա  առաջին վարույթին չմասնակցած նոր անձի գործողությունները։
Ավելի  բարդ  է  դատական  ակտի  նախադատելիության  հարցը  անձանցանորոշ շրջանակի իրավունքների պաշտպանության հայցի կապակցությամբ։
Առաջիններից  մեկը,  ով  ներկայացրել  է  անձանց  անորոշ  շրջանակի  շահերիպաշտպանության  վերաբերյալ  հայցի  բնութագիրը,  Վ.  Վ.  Յարկովն  է։
  Այս  գաղափարը  ճանաչվել  է  քաղաքացիական  դատավարության  իրավունքի  գիտության մեջ, ընդունվել է և զարգացվել է այլ դատավարագետների աշխատանքներում։
  Հայցի  այս  տեսակն  ուղղված  է  անձանց  մեծ  խմբի  իրավունքների,  ազատությունների և օրինական շահերի պաշտպանությանը, որի անհատականկազմը  գործը  հարուցելու  պահին  դատարանին  հայտնի  չէ։
  Գ.  Օ.  Աբոլոնինընշում է. «Այդ անձանց շրջանակը անհայտ է նաև վճիռը կայացնելու պահին»5։
Այս  կապակցությամբ  ՀՀ  ՔԴՕ-ի  2-րդ  հոդվածը  նախատեսում  է.  «Սույնօրենսգրքով  և  այլ  օրենքներով  նախատեսված  դեպքերում  այլ  անձանց  իրավունքների,  ազատությունների  ու  օրինական  շահերի  պաշտպանության  համար իրավունք ունեն դատարան դիմելու այդպիսի պաշտպանությամբ հանդեսգալու  իրավունք  ունեցող  անձինք»։
  Հայցի  այս  տեսակի  առանձնահատկությունն  այն  է,  որ  պետական  կառավարման,  տեղական  ինքնակառավարմանմարմինները  կամ  կազմակերպություններն  իրավունք  ունեն  դիմելու  դատարան  անձանց  անորոշ  շրջանակի  շահերի  պաշտպանության  հարցով6։
  Նմաննորմ  նախատեսված  է  նաև  «Սպառողների  իրավունքների  պաշտպանությանմասին» Հայաստանի Հանրապետության օրենքով7։
 Մասնավորապես, օրենքի42-րդ հոդվածի համաձայն՝ «սպառողների անորոշ շրջանակի նկատմամբ վաճառողների (արտադրողների, կատարողների) կամ կոմիսիոներների գործողությունները  հակաիրավական  ճանաչելու  և  դրանք  դադարեցնելու  վերաբերյալկարող են հայցեր ներկայացնել դատարան Հայաստանի Հանրապետության օրենսդրությամբ սահմանված անձինք»։
5 Տե´ս Аболонин Г. О., Груповие иски. М., 2001, էջ 101։
6  Տե´ս  Загайнова  С.  К.,  Судебные  акты  в  механизме  реализации  судебной  власти  в  гражданском и арбитражном процессе, М.։
 Волтерс Клувер, 2007, էջ 308։
7 Ընդունվել է 26.06.2001թ., ուժի մեջ է մտել 01.01.2002թ.։
 Տե´ս ՀՀՊՏ 2001.08.02/25(157)։
Որպես  կանոն  նման  հայցերը  ուղղված  են  քաղաքացիական  շրջանառության  մասնակիցների  այնպիսի  հակաիրավական  վարքագծի  կանխարգելմանը, որի արդյունքում կարող է վնաս հասցվել անձանց բավականին մեծ անորոշշրջանակի։
  Այդ  իսկ  պատճառով  հայցի  այս  տեսակն  ունի  հանրային  իրավական  բնույթ8։
  Այն  բանից  հետո,  երբ  դատարանը  պատասխանողի  գործողությունները  ճանաչում  է  հակաիրավական,  արգելում  է  կատարել  որոշակի  գործողություններ և այլն, անձինք, որոնց այդ հակաիրավական գործողությունների  հետևանքով  պատճառվել  էր  վնաս,  կարող  են  այլ  գործի  շրջանակներումպահանջել իրենց պատճառված վնասի հատուցում՝ ապացուցելով այդ խմբինիրենց պատկանելիությունը։
Այսպես,  «Սպառողների  իրավունքների  պաշտպանության  մասին»  ՌԴօրենքի9 46-րդ հոդվածը սահմանում է. «Պետական կառավարման, տեղականինքնակառավարման մարմինները, սպառողների հասարակական միավորումները  (ասոցացիաները,  միավորումները)    իրավունք  ունեն  վաճառողի(կատարողի,  իրավասու  կազմակերպության  կամ  անհատ  ձեռնարկատիրոջ)  հակաիրավական  գործողությունները  դադարեցնելու  վերաբերյալ  հայց  ներկայացնելու  դատարան  անձանց  անորոշ  շրջանակի  շահերի  պաշտպանության  համար։
 Նման հայցը բավարարելու դեպքում դատարանը պարտավորեցնում է իրավախախտին  դատարանի  կողմից  սահմանված  ժամկետում  զանգվածայինլրատվության  և  այլ  միջոցներով  սպառողներին  ծանուցել  դատարանի  վճռիմասին։
Անձանց  անորոշ  շրջանակի  շահերի  պաշտպանության  կապակցությամբվաճառողի (կատարողի, իրավասու կազմակերպության կամ անհատ ձեռնարկատիրոջ)  գործողությունները հակաիրավական  ճանաչելու  մասին  դատարանի օրինական ուժի մեջ մտած վճիռը վաճառողի (կատարողի, իրավասու կազմակերպության կամ անհատ ձեռնարկատիրոջ) գործողությունների քաղաքացիաիրավական  հետևանքների  կապակցությամբ  կոնկրետ  սպառողի  իրավունքների  պաշտպանության  վերաբերյալ  գործ  քննելիս  դատարանի  համարպարտադիր է տվ յալ գործողությունները կատարելու և տվ յալ անձի (վաճառողի,  կատարողի,  իրավասու  կազմակերպության  կամ  անհատ  ձեռնարկատիրոջ) կողմից դրանք կատարելու փաստերով»։
Այսինքն՝  ի  տարբերություն  «Սպառողների  իրավունքների  պաշտպանության  մասին»  ՀՀ  օրենքի՝  ՌԴ  համանուն  օրենքի  46-րդ  հոդվածի  3-րդ  կետըսահմանում  է,  որ  անձանց  անորոշ  շրջանակի  շահերի  պաշտպանության  կապակցությամբ  կայացված  վճիռը  կոնկրետ  սպառողի  շահերի  պաշտպանության վերաբերյալ գործ քննելիս նախադատելի է դատարանի համար հետևյալհարցերով՝8 Տե´ս Загайнова С. К., նշվ. աշխ., էջ 308։
9 Տե´ս https։
//www.consultant.ru/document/cons_doc_LAW_305/(20.02.2016)։
1)  արդյո՞ք կատարվել են կոնկրետ գործողություններ2)  արդյո՞ք դրանք կատարվել են տվ յալ անձի կողմից ։
ՀՀ  օրենսդրությունում,  մասնավորապես  «Սպառողների  իրավունքներիպաշտպանության  մասին»  ՀՀ  օրենքում,  նախադատելիության  մասին  նմանկանոն  չկա։
  Մինչդեռ  անհրաժեշտ  է  նշել,  որ  հայցն  այս պարագայում հարուցվում  է  սպառողների  շահերի  պաշտպանության  համար,  այդ  իսկ  պատճառովգործի դրական ելքի դեպքում վերջիններս ուղղակիորեն շահագրգռված կլինենվճռի  վերջնականության  և  անխախտության  համար։
  Եվ  հակառակը,  հայցըմերժվելու  դեպքում  նրանք  շահագրգռված  կլինեն,  որ  օրինական  ուժի  մեջմտած դատական ակտով հաստատված հանգամանքների վերանայման հնարավորություն ունենան (հատկապես հայց ներկայացրած անձի անբարեխղճության դեպքում)։
Նման  պարագայում  առաջանում  է  անհրաժեշտություն՝  անորոշ  անձանցշրջանակի  շահերի  պաշտպանության  հայցերով  դատական  ակտերի  համարնախադատելիության  վերաբերյալ  կանոնների  մշակման  և  դատավարականօրենսդրությունում դրանց ամրագրման։
 Այս ամրագրումը պետք է իրականացվի՝ հաշվի առնելով անձանց անորոշ շրջանակի շահերի պաշտպանության վերաբերյալ հայցի ինստիտուտի հետևյալ առանձնահատկությունները՝ա)  անձանց  իրավունքների  ու  շահերի  պաշտպանության  անհրաժեշտությունը, որոնց քանակական կազմը գործը քննելու ժամանակ որոշված չէ,բ) անձանց անորոշ շրջանակի շահերի պաշտպանության իրավասու մարմինների հնարավորությունների օգտագործման անհրաժեշտությունը10։
Այն պարագայում, երբ անձանց անորոշ շրջանակի շահերի պաշտպանության  հայցը  բավարարվում  է,  այդ  դատական  ակտը  նախադատելիությամբօժտված պետք է լինի ինչպես տվ յալ գործով հայցվորի հետ հարաբերություններում, այնպես  էլ  ցանկացած այլ անձի  հետ  հարաբերություններում, որի  շահերի  պաշտպանության  համար  հայցը  հարուցվել  է,  և  որը  հայց  է  հարուցումնույն փաստերի և իրավահարաբերությունների հիման վրա, որոնք եղել են առաջին  գործով  քննության  առարկա։
  Հակառակ  պարագայում  անիմաստ  էդառնում անձանց անորոշ շրջանակի շահերի պաշտպանության հայցի ինստիտուտի իմաստը, քանի որ պաշտպանություն, որպես այդպիսին, ուղղակիորենտեղի  չի  ունենում։
  Անձանց  անորոշ  շրջանակի  շահերի  պաշտպանության  վերաբերյալ հայցը մերժվելու դեպքում նման վճիռը չի կարող ունենալ նախադատելիության հատկանիշ այն անձանց համար, որոնց շահերի պաշտպանությանհամար հայցը հարուցվել է։
 Հարցի այլ ձևով լուծումը կհանգեցնի նրան, որ անձանց  անորոշ  շրջանակի  շահերի  պաշտպանությունը  կարող  է  փաստացի  վերածվել անձանց անորոշ շրջանակի դատական պաշտպանության իրավունքիսահմանափակման։
10 Տե´ս Безруков А. М., նշվ. աշխ., էջ 41։
Այսպիսով՝  կարծում  ենք,  որ  մեր  օրենսդրությամբ  ևս  նման  նորմ  նախատեսելը  արդյունավետ  կլինի։
  Նման  նորմի  առկայությունը  հնարավորությունկտա  նաև  ապահովելու  դատավարական  խնայողությունը  նոր  գործի  քննության ընթացքում։
 Մեր օրենդրությամբ ևս հիշատակված փաստերի նախադատելիության  սահմանման  դեպքում  գործին  մասնակցող  անձանցից  այլևս  չիպահանջվի  ժամանակ  ծախսել  այդ  փաստերի  ապացուցման  համար  ապացույցների հավաքելու և ներկայացնելու, իսկ դատարանից՝ դրանց հետազոտելու և գնահատելու համար։
Առանձին  ուսումնասիրման  առարկա  է  համարվում  հաշտության  համաձայնությունը  հաստատելու  մասին  վճռի  նախադատելիության  սուբյեկտիվսահմանների  հարցը։
  Ռ.  Ե.  Ղուկասյանը  նշում  է,  որ  «հաշտության  համաձայնությունը հաստատելու մասին վճռի նախադատելիությունը տարածվում է միայն  այն  անձանց  վրա,  որոնք  մասնակցել  են  հաշտության  համաձայնությանկայացմանը, այսինքն՝ կողմերի վրա։
 Վեճի առարկայի նկատմամբ ինքնուրույնպահանջներ  չներկայացնող  անձանց  համար  դատարանի  կողմից  հաստատած կողմերի հաշտության համաձայնությունը նախադատելի նշանակությունչունի։
  Սա  պայմանավորվում  է  նրանով,  որ  վեճը  լուծվում  է  կողմերի  կամահայտնությամբ։
  Կողմերը  պարտականություն  կարող  են  ստանձնել  միայն  իրենց համար։
 Գործող օրենսդրության համաձայն՝ վեճի առարկայի նկատմամբինքնուրույն  պահանջներ  չներկայացնող  երրորդ  անձինք  չեն  կարող  մասնակցել  հաշտության  համաձայնության  կնքմանը,  ուստի  ամբողջությամբ  բացառվում  է  նրանց  նկատմամբ  կողմերի  կնքած  հաշտության  համաձայնությունըհաստատելու  մասին  վճռի  նախադատելիության  տարածումը։
  Հետևաբարհաշտության  համաձայնությունը  հաստատելու  մասին  դատարանի  վճռի  նախադատելիությունը ավելի նեղ է»11։
 Ռ. Ե. Ղուկասյանի դիրքորոշումը վիճելի է։
Մեր  կարծիքով՝  անհրաժեշտ  է  հաշվի  առնել  հետևյալ  հանգամանքները։
  Դատարանի  կողմից  հաշտության  համաձայնության  հաստատումը  պետք  է  համապատասխանի  որոշակի  պայմանների.  այն  չի  կարող  հակասել  օրենքին,խախտել այլ անձանց իրավունքները և օրինական շահերը (ՔԴՕ-ի 33-րդ հոդված)։
 Հետևաբար այն դեպքում, երբ կողմերի հաշտության համաձայնությունըկհակասի  գործին  մասնակցող  այլ  անձանց  շահերին,  վերջիններս  կարող  ենարտահայտել  այդ  կապակցությամբ  իրենց  առարկությունները  և  դատարանըկհրաժարվի այդ մասով կողմերի հաշտության համաձայնությունը հաստատելուց։
 Եթե անձինք, որոնց շահերը շոշափվել են հաստատված հաշտության համաձայնությամբ,  սակայն  չեն  ներգրավվել  գործին,  ապա,  առաջին  հերթին,նրանց  նկատմամբ  հաշտության  համաձայնությունը  հաստատելու  մասին  դատարանի  օրինական  ուժի  մեջ  մտած  վճռի  նախադատելիությունը  չի տարած11 Տե´ս Гукасян Р. Е., Проблема интереса в советском гражданском процессе, Саратов,1970, էջ177։
վի  դատական  ակտերի  պրեյուդիցիալ  կապի  սուբյեկտիվ  սահմանների  ուժով։
Երկրորդ հերթին, այդ անձինք զրկված չեն համապատասխան դատական ակտը  բողոքարկելու  իրավունքից։
  Այս  պարագայում  հաշտության  համաձայնությունը  հաստատելու  մասին  վճռի  նախադատելիության  սուբյեկտիվ  սահմանները նեղացնել պետք չէ։
Դատավճռի  նախադատելիության  սուբյեկտիվ  սահմանները  քաղաքացիական  դատավարության  ընթացքում  ևս  ունեն  առանձնահատկություններ։
Այսպես՝ ՀՀ ՔԴՕ 52-րդ հոդվածի 3-րդ մասի համաձայն՝ քրեական գործով օրինական ուժի մեջ մտած դատավճիռը պարտադիր է դատարանի համար միայնայն  փաստերով,  ըստ  որոնց՝  հաստատված  են  որոշակի  գործողություններ  ևդրանք  կատարած  անձինք։
  Ընդ  որում՝  դատավճռի  նախադատելիությունըկախվածության  մեջ  չի  դրվում  այն  հանգամանքից,  որ  դատարանի  կողմիցքննվող քաղաքացիական գործի մասնակիցները լինեն քննված քրեական գործի մասնակիցներ։
 Այլ կերպ ասած՝ ՔԴՕ 52-րդ հոդվածի 3-րդ մասի բովանդակության  ուսումնասիրությունը  ցույց  է  տալիս,  որ  օրենսդիրը  դատավճռիսուբյետիվ սահմանները բավականին ընդլայնել է՝ համեմատած քաղաքացիական գործերով վճիռների հետ։
Նման  իրավիճակը,  մեր կարծիքով, օրինաչափ  է  հետևյալ  պատճառաբանությամբ։
 Հայաստանի Հանրապետության քրեական օրենսգրքի12 18-րդ հոդվածի  համաձայն՝  «հանցագործություն  է  համարվում  մեղավորությամբ  կատարված՝ հանրության համար վտանգավոր այն արարքը, որը նախատեսվածէ  սույն  օրենսգրքով»։
  Ցանկացած  հանցագործություն  ոտնձգում  է  որոշակիխումբ  հասարակական  հարաբերությունների  նկատմամբ,  որոնք  հանդիսանում  են  հանցագործության  օբյեկտ։
  Քրեական  իրավունքի  խնդիրների  վերլուծությունը թույլ է տալիս եզրակացնել, որ հանցագործության օբյեկտ կարող ենհանդիսանալ  մարդու  և  քաղաքացու  իրավունքների  և  ազատությունների,  իրավաբանական անձանց իրավունքների, սեփականության, շրջակա միջավայրի,  հասարակական  կարգի  և  անվտանգության,  սահմանադրական  կարգի,խաղաղության և մարդկության անվտանգության ապահովմանը և պաշտպանությանը  կոչված  հասարակական  հարաբերությունները13՝  Պետությունը  չիկարող անմասն մնալ հանցագործության կատարման փաստից, քանի որ վերջինս վերջին հաշվով վնաս է հասցնում նաև հանրային շահերին։
 Կարելի է նշել,որ լայն առումով հանցագործությունը վնաս է հասցնում ամբողջ հասարակությանը։
 Այս հանգամանքը թույլ է տալիս հասկանալ, թե ինչու է օրենսդիրը ընդլայնել  դատավճռի  սուբյեկտիվ  սահմանները  և  ինչու  է  նման  ընդլայնումը  արդարացված։
12 Ընդունվել է 18.04.2003 թ., ուժի մեջ է մտել 01.08.2003 թ.։
 Տե´ս ՀՀՊՏ 2003.05.02/25(260)։
13  Տե´ս  Հայաստանի  Հանրապետության  քրեական  իրավունք։
  Ընդհանուր  մաս  (վեցերորդ  հրատարակություն՝  փոփոխություններով  և  լրացումներով)./  Գ.  Ղազինյանի  խմբ.,  -  Եր.։
  ԵՊՀ  հրատ.,էջ 113։
Պրակտիկայում  դատավճռի  նախադատելիության  սուբյեկտիվ  սահմանների ընդլայնումը կարող է տեղի ունենալ, օրինակ, այն դեպքերում, երբ քաղաքացիական  պատասխանողը  չի  հանդիսանում  վնասի  անմիջական  պատճառողը, այլ օրենքով ուղղակիորեն նշված այլ անձ։
Պարզաբանման  համար  կարելի  է  նշել  Հայաստանի  Հանրապետությանքաղաքացիական  օրենսգրքի14  1072-րդ  հոդվածը,  որով  կարգավորվում  է  շրջապատի  համար  առավել  վտանգ  ստեղծող  գործունեությամբ  պատճառվածվնասի  համար  պատասխանատվությունը։
  Մասնավորոպես  նշված  հոդվածի2-րդ  մասը  սահմանում  է.  «Աղբյուրի  սեփականատիրոջ  տիրապետումից  այդաղբյուրի ապօրինի վերցնելու մեջ նրա մեղքի առկայության դեպքում պատասխանատվությունը կարող է դրվել ինչպես առավել վտանգի աղբյուրի սեփականատիրոջ, այնպես էլ ապօրինի ձեռք բերողի վրա»։
 Այսինքն, եթե վնասը անմիջականորեն պատճառվել է  այլ անձի  (տվ յալ  դեպքում  ապօրինի  ձեռք  բերողի)կողմից,  որի  վերաբերյալ  կայացվել  է  դատավճիռ,  այս  հանգամանքը  չի  խանգարում  տուժողին  հայց  հարուցել  առավել  վտանգի  աղբյուրի  սեփականատիրոջ  դեմ՝  պատճառած  վնասը  հատուցելու  վերաբերյալ։
  Այս  գործի  քննությանընթացքում  վերոնշյալ  օրինական  ուժի  մեջ  մտած  դատավճիռը  կունենա  նախադատելի նշանակություն։
Այսպիսով՝  կարող  ենք  կատարել  հետևյալ  եզրակացությունները  և  առաջարկությունները՝1.  Խոսելով  դատական  ակտերի  պրեյուդիցիալ  կապի  սուբյեկտիվ  սահմանների մասին և դրանց որոշման համար կարևորելով անձի փաստացի մասնակցությունը  գործին՝  կարող  ենք  եզրակացնել,  որ  դատական  ակտերի  պրեյուդիցիալ  կապի  սուբյեկտիվ  սահմանների  վրա  գործին  մասնակցող  անձանցդատավարական  կարգավիճակի  փոփոխությունը  որևէ  ազդեցություն  չունի(օրինակ՝  օրինական  ուժի  մեջ  մտած  դատական  ակտով  հաստատված  փաստը չի կարող վիճարկվել այդ գործին որպես պատասխանող մասնակցած անձի կողմից, եթե նա մեկ այլ գործում մասնակցում է որպես հայցվոր կամ երրորդանձ)։
2.  Խոսելով  կողմերի  բովանդակային  կազմի  փոփոխության  մասին՝  անհրաժեշտ  է նշել, որ  երկրորդ  գործին  նոր անձի  մասնակցության  դեպքում նորկայացվող  դատական  ակտում  «փոխադրվող»  հանգամանքների  ծավալըկախված է նրանից, թե նոր անձը վիճարկում է նրանց առկայությունը (բացակայությունը)։
  Եթե  նոր  անձը  չի  վիճարկում  ավելի  վաղ  հաստատված  հանգամանքները,  ապա  նախադատելիությունը  պետք  է  պահպանվի։
  Եթե  «ռեցիպիենտ» դատական ակտի կայացմանը չմասնակցած անձը չի համաձայնում այդդատական ակտով հաստատված հանգամանքներին, ապա նոր անձի կողմիցդատարան ներկայացված նոր փաստարկները և ապացույցները բացառում են14 Ընդունվել է 05.05.1998 թ., ուժի մեջ է մտել 01.01.1999թ.։
 Տե´ս ՀՀՊՏ 1998.08.10/17(50)։
ավելի  վաղ  կայացված  դատական  ակտի  նախադատելիությունը։
  Ընդ  որում՝երկու  գործերին  էլ  մասնակցած  անձինք,  որոնք  իրավունք  չունեն  վիճարկելուավելի  վաղ  կայացված  դատական  ակտով  հաստատված  հանգամանքները,այս  դեպքում  զրկված  չեն  լինի  ապացույցների  հետազոտման  գործընթացինմասնակցելու և դրանց հետազոտման արդյունքում իրենց դատողություններըներկայացնելու իրավունքից։
3.  Քննարկելով  երկրորդ  գործի  քննությանը  նոր  անձի  մասնակցությանդեպքում  դատական  ակտերի  պրեյուդիցիալ  կապի  սուբյեկտիվ  սահմանները՝նշել ենք, որ գործող դատավարական օրենսդրությունը չի պարունակում նորմ,որը կկարգավորի նոր անձի կողմից ավելի վաղ կայացված դատական ակտովհաստատված հանգամանքների վերաբերյալ իր դիրքորոշումը արտահայտելուկարգը, և առաջարկել ենք ՔԴՕ-ի 64-րդ հոդվածի 2-րդ կետը լրացնել հետևյալպարբերությամբ.  «Գործին  մասնակցող  անձն  իրավունք  ունի  ընդունելուառանց նրա մասնակցության քննված գործով օրինական ուժի մեջ մտած դատական ակտով հաստատված հանգամանքները»։
 Ընդ որում՝ ցանկանում ենքհատուկ նշել, որ խոսքն այս դեպքում միայն դատական ակտով հաստատվածփաստի ընդունման մասին է, այլ ոչ թե նախադատելիության սուբյեկտիվ սահմանների ընդլայնման։
4.  Խոսելով  սպառողների  անորոշ  շրջանակի  շահերի  պաշտպանությանհայցի մասին՝ նշել ենք, որ հայցն այս պարագայում հարուցվում է սպառողներիշահերի պաշտպանության համար, և այն պարագայում, երբ այս հայցը բավարարվում  է,  դատական  ակտը  նախադատելիությամբ  պետք  է  օժտված  լինիինչպես տվ յալ գործով հայցվորի հետ հարաբերություններում, այնպես էլ ցանկացած այլ անձի հետ հարաբերություններում, որի շահերի պաշտպանությանհամար հայցը հարուցվել է, և որը հայց է հարուցում նույն փաստերի և իրավահարաբերությունների  հիման  վրա,  որոնք  եղել  են  առաջին  գործով  քննությանառարկա։
  Ուստի  առաջարկում ենք ՀՀ ՔԴՕ 52-րդ հոդվածը  լրացնել հետևյալնորմով. «Սպառողների անորոշ շրջանակի շահերի պաշտպանության կապակցությամբ  վաճառողների  (արտադրողների,  կատարողների)  կամ  կոմիսիոներների  գործողությունները  հակաիրավական  ճանաչելու  և  դրանք  դադարեցնելու վերաբերյալ դատարանի օրինական ուժի մեջ մտած դատական ակտը վաճառողների (արտադրողների, կատարողների) կամ կոմիսիոներների գործողությունների  քաղաքացիաիրավական  հետևանքների  կապակցությամբ  կոնկրետ  սպառողի  իրավունքների  պաշտպանության  վերաբերյալ  գործ  քննելիսդատարանի  համար  պարտադիր  է  տվ յալ  գործողությունները  կատարելու  ևտվ յալ  անձի  (վաճառողների,  արտադրողների,  կատարողների  կամ  կոմիսիոներների) կողմից դրանք կատարելու փաստերով»։
Քրիստինե ԱլեքսանյանՆԱԽԱԴԱՏԵԼԻՈՒԹՅԱՆ ՍՈՒԲՅԵԿՏԻՎ ՍԱՀՄԱՆՆԵՐԸԲանալի բառեր՝ նախադատելիություն,դատական ակտերի նախադատելիության սուբյեկտիվրի պաշտպանության հայցԱմփոփում։
