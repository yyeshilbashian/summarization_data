ՍԵՓԱԿԱՆՈՒԹՅԱՆ ԻՐԱՎՈՒՆՔԻ ԴԱԴԱՐԵՑՄԱՆ ՈՐՈՇ ՀԻՄՆԱԽՆԴԻՐՆԵՐԻ ՄԱՍԻՆԽոսելով  սեփականության  իրավունքի  դադարեցման  մասին՝  նշենք,  որ  այնիրավաբանական  այնպիսի  փաստ  է,  որը  հանգեցնում  է  որևէ  նյութական  արժեքինկատմամբ սեփականության իրավունքի, այսինքն՝ այն տիրապետելու, տնօրինելու,օգտագործելու՝  սահմանադրորեն  և  օրենսդրորեն  երաշխավորված  իրավազորությունների դադարեցմանը։
 Ըստ որում, դա կարող է տեղի ունենալ ինչպես տվյալ նյութական արժեքի սեփականատիրոջ կամքով, այնպես էլ՝ նրա կամքին հակառակ։
Սույն  հոդվածի  շրջանակներում  կփորձենք  քննարկել  սեփականության  իրավունքի դադարեցման, սեփականազրկման և սեփականության իրավունքի սահմանափակման ինստիտուտների որոշ առանձնահատկությունները և դրանց վերաբերյալ միջազգային պրակտիկան։
Ի սկզբանե կարող է հարց առաջանալ, թե ինչպես են սահմանազատվում սեփականության իրավունքի սահմանափակման և սեփականազրկման ինստիտուտները։
Նախ անհրաժեշտ ենք համարում ընդգծել, որ սեփականության իրավունքի սահմանափակումը  իրենից  ներկայացնում  է  տնօրինման,  օգտագործման,  տիրապետմանիրավազորությունների  ժամանակավոր  այնպիսի  սահմանափակում,  որի  դեպքումսեփականատերը չի զրկվում իր գույքից, այսինքն՝ շարունակում է պահպանել սեփականության  իրավունքի  բովանդակությունը  կազմող  իրավազորությունների  ամբողջությունը, սակայն բացակայում է դրանց իրականացման հնարավորությունը1։
Երկրորդ, համեմատական կարգով նշենք, որ 2005 թ. խմբագրությամբ ՀՀ Սահմանադրության 31-րդ հոդվածի 1-ին մասի 2-րդ նախադասությամբ ամրագրվում էր.«Սեփականության  իրավունքի  իրականացումը  չպետք  է  վնաս  պատճառի  շրջակամիջավայրին, խախտի այլ անձանց, հանրության և պետության իրավունքներն ուօրինական շահերը»։
 Պետք է նշել, որ օրինական շահերի նման ընդարձակ և անորոշսահմանումը բազմիցս քննադատվել է, իսկ նման վերապահումը համարվել է իրավունքի  սահմանափակումներին  վերաբերող  որոշակիության  պահանջին  հակասող[1]։
  Ներկայիս  խմբագրությամբ  Սահմանադրությունը  60-րդ  հոդվածի  3-րդ  մասումսահմանում  է՝  «Սեփականության  իրավունքը  կարող  է  սահմանափակվել  միայն1 Որպես օրինակ՝ կարող ենք վկայակոչել հարկային կամ մաքսային օրենսգրքերով նախատեսված արգելանքի վերցնելու իրավակարգավորումները, որոնք գերազանցապես իրականացվում են պետական կամ համայնքային բյուջեներ՝ գանձման ենթակա գումարների, հարկային և մաքսային տուգանքների վճարումն ապահովելու նպատակով։
օրենքով՝ հանրության շահերի կամ այլոց հիմնական իրավունքների և ազատությունների պաշտպանության նպատակով»։
 Ինչպես ակնհայտ է, այս մասով փոփոխությանկատարման  նպատակը  նախկին  «անորոշ»,  «ընդարձակ»  վերապահման  հստակեցումն էր։
 Սակայն, հանուն արդարության, պետք է նշել, որ ներկայիս սահմանադրական՝  «այլոց  հիմնական  իրավունքների  և  ազատություններ»  ձևակերպումը  ոչնչովավելի  հստակ  չէ  նախկինից։
  Եթե  նախկին  խմբագրությամբ  բովանդակությունիցհենց  առաջին  հայացքից  պարզ  էր  դառնում,  որ  խոսքն  առաջին  հերթին  շրջակամիջավայրի, այնուհետև այլ անձանց իրավունքներին է վերաբերում, այժմ՝ նույնիսկդա ակնհայտ չէ։
 Կարծում ենք, որ ինքնին հանրային շահ հասկացությունը՝ որպես պետության, համայնքի շահ, ընդգրկում է նաև շրջակա միջավայրի, այլ ֆիզիկական,իրավաբանական կամ այլ մասնավոր անձանց շահերը, քանի որ իր բովանդակայինընդգրկմամբ այն բավականաչափ լայն հասկացություն է։
 Ասվածը հիմնավորվում էներքոհիշյալ հանգամանքներով։
«Հանրային շահը» ՀՀ-ում կարող է դրսևորվել միայն պետական և համայնքայինշահերի տեսքով, այլ կերպ` հանրային շահը չունի իրավաբանական դրսևորում [2]։
Բացի այդ, Մարդու իրավունքների և հիմնարար ազատությունների պաշտպանության մասին եվրոպական կոնվենցիայի (այսուհետ` Եվրոպական կոնվենցիա) թիվ 1արձանագրության  1-ին  հոդվածում  ևս  գործածվում  է  բացառապես  հանրության  ևընդհանուր շահեր հասկացությունները։
 Միևնույն ժամանակ, Մարդու իրավունքներիեվրոպական դատարանը (այսուհետ՝ նաև ՄԻԵԴ) մի գործով ճանաչել է, որ հանրային շահ կարող է լինել նաև մեկ այլ՝ մասնավոր անհատի շահը [3]։
 Ուստի, մեր կարծիքով, գործող Սահմանադրության մեջ տեղ գտած «այլոց հիմնական իրավունքներիև ազատություններ» ձևակերպումը, ըստ էության, ևս բավականաչափ հստակ և որոշակի չէ, իսկ ինքնին հանրության  շահ հասկացությունը ընդգրկում է պետության կամհամայնքային ցանկացած շահ, իսկ որոշ դեպքերում նույնիսկ՝ անհատի շահը։
Ինչ վերաբերում է սեփականության իրավունքի սահմանափակման իրավաչափության  հարցին,  ապա  վերլուծելով  սահմանադրաիրավական  կարգավորումները՝տեսնում ենք, որ դրա կիրառումը հնարավոր է բացառապես օրենքով սահմանվածկարգով  և  հիմքերով,  այսինքն՝  նման  դեպքերում  դատական  կարգի  պահպանում,ըստ Սահմանադրության, անհրաժեշտ չէ2։
Անդրադառնալով  սեփականազրկման  ինստիտուտին՝  Սահմանադրական  դատարանն իր ՍԴՈ-92, ՍԴՈ-630, ՍԴՈ-649, ՍԴՈ-903, ՍԴՈ-1009 որոշումներով բացահայտել է, որ այն  բնութագրվում է հիմնական և պարտադիր հետևյալ տարրերով.1) սեփականությունից զրկելու դեպքում տեղի է ունենում սեփականատիրոջ կամքինև  համաձայնությանը  հակառակ  տվյալ  գույքի  նկատմամբ  իր  սեփականությանիրավունքի անհատույց դադարեցում, 2) սեփականությունից զրկելու դեպքում տեղի2 Անհրաժեշտ է նկատի ունենալ, որ նմանատիպ կարգավորումը իր հերթին բխում է  Եվրոպական կոնվենցիայի թիվ 1 արձանագրության 1-ին հոդվածի  դրույթներից։
է  ունենում  տվյալ  գույքի  նկատմամբ  սեփականատիրոջ  ունեցած՝  տիրապետման,տնօրինման  և  օգտագործման իրավազորությունների  միաժամանակյա  և  լիակատար  դադարում՝  առանց  շարունակականության  երաշխավորման,  3)  սեփականությունից զրկումը կիրառվում է որպես պատասխանատվության միջոց3։
Իր հերթին ՀՀ քաղաքացիական օրենսգրքի՝ (այսուհետ՝ նաև Օրենսգիրք) «Սեփականության  իրավունքի  և  այլ  գույքային  իրավունքների  դադարելը»  վերտառությամբ  17-րդ  գլխում,  օրենսդիրը  չի  օգտագործում  սեփականությունից  զրկելհասկացությունը, այլ միայն տալիս է այն դեպքերի թվարկումը, երբ սեփականատիրոջ գույքը հարկադրաբար վերցվում կամ առգրավվում է։
 Սակայն, փոխարենը, տեսական առումով բազմիցս քննարկվում է սեփականազրկում հասկացության բովանդակությունը։
 Այսպես, պրոֆ. Տ. Բարսեղյանն իրավացիորեն նշում է՝ «….«զրկել սեփականությունից» հասկացությունը սահմանադրական իրավունքում ունի փոքր-ինչայլ  իմաստ,  քան  քաղաքացիական  իրավունքում,  որում  այն  ավանդաբար  հավասարեցվում է սեփականության իրավունքը հարկադրաբար դադարեցնելու հետ։
Սահմանադրական  իրավունքում  սեփականությունից  զրկելուն  շատ  ավելի  լայնմեկնաբանություն է տրվում։
 Այստեղ այն ենթադրում է կոնկրետ օբյեկտի նկատմամբսեփականության իրավունքի ոչ միայն դադարում, այլ նաև այնպիսի սահմանափակում, որի արդյունքում սեփականատերը զրկվում է իրեն պատկանող օբյեկտն իր հայեցողությամբ տիրապետելու, ըստ նշանակության օգտագործելու և այն տնօրինելուհնարավորությունից» [2]։
 Ն. Ա. Կարապետյանը ևս քննադատաբար է մոտենում Սահմանադրական  դատարանի՝  սեփականության  հարկադիր  օտարումը  սեփականազրկման տեսակ չհամարելուն, և, մասնավորապես, նշում է. «…Մեր կարծիքով, սեփականությունից  զրկելը  հանդես  է  գալիս  որպես  տեսակային  կատեգորիահասարակության  և  պետության  կարիքների  համար  սեփականության  հարկադիրօտարման  դեպքերի  համար։
  …Ուստի,  ըստ  մեզ,  Սահմանադրական  դատարանիկողմից առանձնացված երկրորդ հատկանիշը նեղացնում է սեփականությունից զրկելու իրավական բովանդակությունը» [4]։
 Բացի այդ, արտասահմանյան գրականության մեջ ևս նշվում է, որ այն միջոցները, որոնց նպատակը  սեփականատիրոջ սեփականության իրավունքի ուղղակի դադարեցումն է, սահմանվում են որպես սեփականազրկում։
 Ընդ որում, վերջինս կիրառվում է էքսպրոպրիացիայի և ազգայնացմանդեպքերում,  ինչը  ներառում  է  սեփականության    տիտղոսի  ուղղակի  փոխանցումը3 Ինչպես բխում է  այս պարզաբանումներից, Սահմանադրական դատարանը հենվել է Սահմանադրության 2005թ. խմբագրությամբ  31-րդ հոդվածի 2-րդ և 3-րդ մասերի վրա (որոնքբովանդակային  առումով,  ըստ  էության  համապատասխանում  են  2015թ.  խմբագրությամբՍահմանադրության  60-րդ  հոդվածի  4-րդ  և  5-րդ  մասերի  հետ),  որոնք  տարբերակում  ենսեփականությունից  զրկելը՝  սեփականությունը  հանրային  շահերի  համար  օտարելուց։
  Թե'նախկին  խմբագրությամբ  Սահմանադրությունը,  թե'  գործող  Սահմանադրությունը,  մերկարծիքով,  հստակ  չեն  սահմանում  սեփականությունից  զրկելու  և  սեփականությունը  հանրային շահերի համար օտարելու ինստիտուտների հարաբերակցությունը։
հանրային մարմնին կամ այլ մասնավոր անձին [5]։
 Իսկ հասարակության և պետության կարիքների համար գույքի օտարումը այլ երկրների օրենսդրություններում (այդթվում Սահմանադրություններում), միջազգային փաստաթղթերում առավել հաճախհանդիպում է հենց «էքսպրոպրիացիա» եզրույթով [4]։
Մենք ևս գտնում ենք, որ սեփականազրկումը քաղաքացիաիրավական բովանդակությամբ ենթադրում է այն բոլոր դեպքերը, երբ անձի սեփականության իրավունքը հարկադրաբար դադարեցվում է՝ ներառյալ նաև Սահմանադրության 60-րդհոդվածի  5-րդ  մասով  նախատեսված  հանրության  գերակա  շահերի  ապահովմաննպատակով  սեփականության  օտարումը։
  Համաձայն  չենք  Սահմանադրական  դատարանի  կողմից    սեփականազրկմանը  տրված  այն  պարտադիր  տարրերին,  ըստորի՝ սեփականազրկման դեպքում գործ ունենք միայն գույքի նկատմամբ սեփականության իրավունքի անհատույց դադարեցման հետ, և որ այդ դադարեցումը կիրառվում է որպես պատասխանատվության միջոց։
Հետևաբար, Սահմանադրության 60-րդ հոդվածի 5-րդ մասը՝ որպես սեփականազրկման  տարատեսակ,  ինքնին  բացառություն  է  նույն  հոդվածի  4-րդ  մասից  ևկարող է իրականացվել նաև ոչ դատական կարգով։
 Այսինքն՝ Սահմանադրությունըթույլատրում է բացառապես երկու դեպք, այն է` 60-րդ հոդվածի 4-րդ և 5-րդ մասերովնախատեսված դեպքերը, երբ սեփականատիրոջ կամքն առաջնային չէ, և սեփականության իրավունքի իրացումը չի բխում սեփականատիրոջ հայեցողությունից։
Փաստորեն  սեփականազրկման  դեպքում  մենք  ունենում  ենք  հետևյալհետևանքը,  որ  սեփականատերը  անկախ  և  հակառակ  իր  կամքի,  փաստացի  կամիրավաբանորեն լրիվ զրկվում է իր տիտղոսից, կորցնում է իրի հետ կապը։
Սեփականության իրավունքի դադարեցման հետ կապված խնդիրներ առաջանում են նաև քաղաքացիաիրավական կարգավորման ոլորտում։
 Մասնավորապես,առաջին հերթին ցանկանում ենք անդրադառնալ Օրենսգրքի 281-րդ հոդվածի 1-ինմասի դրույթին։
 Հակառակ սեփականատիրոջ կամքի, սեփականության իրավունքիդադարման  ամենատարածված  հիմքը  սեփականատիրոջ  պարտավորություններովգույքի վրա բռնագանձում տարածելն է [6]։
 Հիշատակված դրույթի համաձայն. «Սեփականատիրոջ պարտավորություններով նրան պատկանող գույքի վրա բռնագանձում տարածելու միջոցով գույքը կարող է առգրավվել դատարանի վճռի հիման վրա,եթե բռնագանձում տարածելու այլ կարգ նախատեսված չէ պայմանագրով»։
 Նշվածդրույթից բխում է, որ պայմանագրի կողմերը ազատ են պայմանագրով նախատեսելուբռնագանձման  այլ՝  արտադատական  կարգ։
  Այսպես  օրինակ`  Օրենսգրքի  249-րդհոդվածը սահմանում է գրավառուի իրավունքը՝ իր պահանջի բավարարման նպատակով առանց դատարան դիմելու գրավի առարկայի վրա բռնագանձում տարածելուև իրացնելու՝ պայմանագրով նախատեսված լինելու պայմանով։
Ինչպես  արդեն  վերը  նշել  ենք,  քաղաքացիական  իրավունքում  ճանաչված  ևընդունված է սեփականազրկման հասկացության հավասարեցումը սեփականությանիրավունքը հարկադրաբար դադարեցնելու հետ։
 Այսինքն, ստացվում է, որ սեփականատիրոջ  պարտավորություններով  նրան  պատկանող  գույքի  վրա  բռնագանձումտարածելը  ևս  համարվում  է  քաղաքացիական  իրավունքում  սեփականազրկմանեղանակներից մեկը։
 Առաջին հայացքից, կարծեք թե, վկայակոչված հոդվածի կապակցությամբ որևէ խնդիրներ առաջ չեն գալիս, և ելնելով քաղաքացիական իրավունքում  ընդունված  կամքի  ինքնավարության,  դիսպոզիտիվության,  պայմանագրիազատության սկզբունքներից՝ բավականաչափ բնական և տրամաբանական է իրավահարաբերության կողմերի ընձեռել հնարավորություն՝ պայմանագրով սահմանելուգույքի վրա բռնագանձում տարածելու այլ կարգ։
 Սակայն, պետք է նկատի ունենալ,որ «սեփականազրկման» հասկացության՝ թե' մեր կողմից քննարկված իմաստով, թե'Սահմանադրական  դատարանի  կողմից  տված  պարտադիր  բաղադրատարրերիպահպանմամբ, սեփականատիրոջ պարտավորություններով նրան պատկանող գույքի  վրա  բռնագանձում  տարածելը,  ինքնին,  պետք  է  դիտարկել  որպես  սեփականազրկման  տարատեսակ։
  Հարց  է  առաջանում.  Օրենսգրքի  281-րդ  հոդվածի  1-ինմասի  իրավակարգավորումն  արդյո՞ք  համապատասխանում  է  Սահմանադրության60-րդ  հոդվածի  4-րդ  մասի՝  սեփականազրկումը  բացառապես  դատական  կարգովիրականացնելու պահանջին։
Վկայակոչված հարցին պատասխանելու համար նախ կրկին պետք է նշել, որՍահմանադրության 60-րդ հոդվածի 4-րդ մասն ամրագրում է բացառապես դատական  կարգով  սեփականազրկումն  իրականացնելու  հնարավորություն։
  Ուշագրավ  էայն հանգամանքը, որ սահմանադրորեն չի նախատեսվում օրենքով այլ կարգ, քանդատականն է, սահմանելու վերապահում։
 Միակ բացառությունը նույն հոդվածի 5-րդմասում է արված, ինչի մասին արդեն վերը խոսվել է։
 Միևնույն ժամանակ, անհրաժեշտ է համեմատական կարգով դիտարկել Եվրոպական կոնվենցիայի թիվ 1 արձանագրության 1-ին հոդվածը. «….Ոչ ոքի չի կարելի զրկել սեփականությունից՝ բացառությամբ ի շահ հանրության և այն պայմաններով, որոնք նախատեսված են օրենքովու  միջազգային իրավունքի ընդհանուր սկզբունքներով…»։
  Միանգամայն ակնառուէ այն փաստը, որ կոնվենցիոն դրույթում չի հիշատակվում բացառապես դատականկարգով սեփականազրկումն իրականացնելու պահանջը։
 Պատահական չէ, որ Եվրոպական կոնվենցիայի թիվ 1 արձանագրության 1-ին հոդվածը չի վերաբերում մասնավոր անձանց միջև առաջացող, բացառապես պայմանագրային բնույթ ունեցող իրավահարաբերություններին։
 Այսպես, ՄԻԵԴ-ը ևս իր դիրքորոշումներում բազմիցս նշելէ, որ այն գործերով, երբ մասնավոր անձը պարտավորվում է որոշակի գույք հանձնելմեկ այլ մասնավոր անձի՝ ընդհանուր կիրառման ենթակա օրենքի համաձայն, ինչպիսիք  են  պայմանագրային  իրավունքը  (գույքի  իրացման  գործընթացում՝  գույքիբռնագանձումը և վաճառքը), արտապայմանագրային իրավունքը կամ ընտանեկանիրավունքը (ամուսնական գույքի, ժառանգական զանգվածի բաժանումը), գերազանցապես գտնվում են թիվ 1 արձանագրության 1-ին հոդվածի կարգավորման ոլորտիցդուրս [7]։
Ակնհայտ է, որ մեր Սահմանադրությունը մի քանի քայլ առաջ է գնացել նույնիսկկոնվենցիոն, ինչպես նաև մի շարք զարգացած երկրների սահմանադրություններովնախատեսված սեփականության իրավունքի պաշտպանության երաշխիքներից, քանի  որ  սահմանադրորեն  ամրագրել  ենք  սեփականազրկման  իրականացման  բացառապես դատական կարգը։
 Մասնավորապես, կարող ենք վկայակոչել Գերմանիայի,  Նիդերլանդների,  Բելգիայի,  Ֆրանսիայի  սահմանադրությունները  [8]։
  Ասվածնավելի  պարզ  դարձնելու  համար՝  մեջբերում  ենք  ֆրանսիական  սահմանադրության17-րդ հոդվածը. «Քանի որ սեփականության իրավունքը սուրբ և անձեռնմխելի է, ուստի ոչ ոք չպետք է զրկվի դրանից, քանի դեռ նման զրկումն ակնհայտորեն պայմանավորված չէ օրենքով սահմանված կարգով հաստատված հասարակական անհրաժեշտությամբ,  և  քանի  դեռ  նախնական  և  համարժեք  փոխհատուցում  տրված  չէ»։
Պարզ  է,  որ  այս  դրույթը  ավելի  է  նման  Եվրոպական  կոնվենցիայի  վկայակոչվածհոդվածին և ընդհանրապես չի շեշտադրվում միայն դատական կարգով սեփականազրկումը իրականացնելու հնարավորությունը։
 Սա պայմանավորված է այն պարզպատճառով, որ սեփականազրկումը միջազգային չափանիշներով ևս դիտարկվում էորպես  լայն  հասկացություն,  որը  ներառում  է  ինչպես  սեփականատիրոջ  պարտավորություններով  գույքի  վրա  բռնագանձում  տարածելը,  բռնագրավումն,  այնպես  էլհանրային գերակա շահերով պայմանավորված հատուցելի օտարման դեպքերը (որպես օրինակ նաև՝ Օրենսգրքի 282-րդ, 284-րդ, 285-րդ դեպքերը)։
Այսպիսով, ի մի բերելով վերը նշվածները, գտնում ենք, որ Օրենսգրքի 281-րդհոդվածի 1-ին մասը չի համապատասխանում Սահմանադրության 60-րդ հոդվածի 4րդ մասին։
 Կարծում ենք, որ նախ անհրաժեշտ է պաշտոնական մեկնաբանությունների  մակարդակով  հստակեցնել  սեփականազրկման  չափանիշները։
  Մեր  կարծիքով,  եթե  պետությունը  և  հասարակությունը  անհրաժեշտ  են  համարում  սահմանադրորեն ամրագրել վկայակոչված՝ դատական կարգով իրականացման երաշխիքը,ավելի  ճիշտ  կլիներ,  եթե  Սահմանադրության  նույն  հոդվածում  կատարվեր  ևս  մեկվերապահում՝  օրենքով  նախատեսված  դեպքերում  նաև  արտադատական  կարգովիրականացնելու  հարցում։
  Հակառակ  դեպքում  ստացվում  է,  որ  օրենսդրությամբսահմանվում են այլ իրավակարգավորումներ, քան նախատեսում է Սահմանադրությունը։
Այնուհետև, Օրենսգրքի 279-րդ հոդվածի 4-րդ մասում նշված է. «Քաղաքացիների և իրավաբանական անձանց սեփականությանը պատկանող գույքի պետականացումը (ազգայնացումը) կատարվում է օրենքի հիման վրա, այդ գույքի արժեքի ումյուս  վնասների  հատուցմամբ`  սույն  օրենսգրքի  286-րդ  հոդվածով  սահմանվածկարգով»։
 Իր հերթին վկայակոչված 286-րդ հոդվածում սահմանվում է, որ Հայաստանի Հանրապետության կողմից սեփականության իրավունքը դադարեցնող օրենքնընդունելու դեպքում դրա հետևանքով սեփականատիրոջը պատճառված վնասները,այդ թվում` գույքի արժեքը, հատուցում է պետությունը։
 Նախ, պետք է փաստել, որՕրենսգիրքը  չի  տալիս  ազգայնացման  կամ  պետականացման  հասկացությունը,ինչպես նաև պատճառները։
 Երկրորդ, ակնհայտ է, որ ազգայնացումը պետք է իրականացվի ելնելով հանրային շահերից, հետևաբար այն իրենից ներկայացում է Սահմանադրության  60-րդ  հոդվածի  5-րդ  մասով  նախատեսված՝  հանրային  գերակաշահերի  համար  սեփականության  օտարման  տարատեսակ։
  Ինչպես  տեսնում  ենք,Օրենսգրքի 286-րդ հոդվածը ոչ մի նշում չի բովանդակում գույքի արժեքի, վնասներինախնական և համարժեք փոխհատուցման մասին, այլ միայն բավարարվում է՝ սահմանելով, որ հատուցումն իրականացնում է պետությունը։
 Մինչդեռ, ինքնին Սահմանադրության 60-րդ հոդվածի 5-րդ մասում խոսվում է միայն նախնական և համարժեք փոխհատուցմամբ օտարումն իրականացնելու մասին։
Ելնելով վերոնշյալից՝ կարծում ենք՝ Օրենսգրքի 286-րդ հոդվածի բովանդակությունը  լիարժեքորեն  չի  համապատասխանում  Սահմանադրությամբ  ամրագրվածպահանջներին։
 Մնում է միայն ենթադրել, որ ազգայնացման կամ պետականացմանմասին օրենք ընդունելիս առաջնություն կտրվի սահմանադրաիրավական կարգավորումներին՝ որպես գերագույն իրավական ուժ ունեցողի։
Բացի այդ, Օրենսգրքի «Ռեկվիզիցիա» վերտառությամբ 285-րդ հոդվածի 1-ինմասում ևս նկատվում է վերը քննարկված խնդիրը։
 Այսպես, նշված դրույթի համաձայն՝ տարերային աղետների, տեխնոլոգիական վթարների, համաճարակների դեպքերում և արտակարգ բնույթ կրող այլ հանգամանքներում գույքը կարող է օրենքովսահմանված պայմաններում ու կարգով, պետական մարմինների որոշմամբ, վերցվելսեփականատիրոջից` ի շահ հասարակության` դրա արժեքը վճարելու պայմանով։
Ստացվում  է,  որ  այս  դեպքում  ևս  քաղաքացիաիրավական  կարգավորումներումօրենսդիրը  լռում  է  սահմանադրորեն  երաշխավորված  նախնական  և  համարժեքփոխհատուցման մասին։
 Գտնում ենք, որ հոդվածի այս մասը, ըստ էության, ևս չիհամապատասխանում  Սահմանադրությանը։
  Ուստի  առկա  է  նշված  հոդվածներումամրագրված  դրույթները  սահմանադրաիրավական  երաշխիքներին  համապատասխանեցնելու խնդիր։
Նույն՝ 285-րդ հոդվածի 3-րդ մասում ևս առաջանում են պարզաբանման ենթակա խնդիրներ։
 Մասնավորապես, սահմանվում է, որ անձը, ում գույքը հարկադրաբարվերցվել է, իրավունք ունի պահանջել, որ իրեն վերադարձվի պահպանված գույքը,եթե  վերացել  են  այն  հանգամանքները,  որոնց  կապակցությամբ  կատարվել  էռեկվիզիցիա։
 Օրենսգրքում բացակայում են իրավակարգավորումները՝  գույքի պահպանման պարագայում կողմերի միջև առաջացող իրավահարաբերությունների կապակցությամբ։
  Պարզ  չէ,  թե  ինչպես  պետք  է  իրականացվի  պահպանված  գույքիվերադարձը  այն  դեպքերում,  երբ  գույքն  օգտագործման  արդյունքում  ենթարկվել  էորոշակի մաշվածության կամ կորցրել է ըստ նպատակային օգտագործման համարանհրաժեշտ հատկանիշները։
 Ուշագրավ է նաև այն հանգամանքը, որ նման դեպքերի համար կարող է առաջանալ վերադարձվող գույքին պատճառված վնասի, կամմաշվածության առնչությամբ նվազած արժեքը հատուցելու խնդիր [9]։
 Բարձրացվածհարցի  կապակցությամբ  իրենց  մտահոգությունն  են  հայտնել  նաև  ռուս  իրավագետները.  «Հոդվածում  չեն  որոշակիացվում  կողմերի  միջև  առաջացող  հարաբերությունները՝ կապված սեփականատիրոջն իր գույքը վերադարձնելու հետ։
 Պետք էենթադրել, որ սեփականատերը իրավունք ունի վերադարձնել գույքի դիմաց ստացածփոխհատուցումը՝  հաշվանցելով  ռեկվիզիցիայի  ընթացքում  գույքն  օգտագործելուհետևանքով դրա արժեքի նվազմամբ պատճառված վնասները»։
 Համակարծիք ենքվերոհիշյալ դիրքորոշման հետ և գտնում ենք, որ ավելի նպատակահարմար կլիներ,եթե  քաղաքացիական  օրենսդրությամբ  հստակ  սահմանվեր  նաև  վկայակոչվածհարաբերությունների կարգավորումը։
Սույն գիտական աշխատանքում անդրադարձ ենք կատարել նաև հասարակության  և  պետության  կարիքների  համար  սեփականության  օտարման  դեպքում  դրա«անհրաժեշտության դոկտրինի» իրավական կարգավորման առանձնահատկություններին։
 Անհրաժեշտ ենք համարում նշելու, որ այս դոկտրինն իր արտացոլումն է գտելառաջին  հերթին  ԱՄՆ  կոդիֆիկացված  ակտերում  և  դատական  նախադեպերում։
Հիշատակման է արժանի City of Las Vegas Downtown Redev. Agency v. Pappas գործովկայացված որոշումը, որի համաձայն. «….անհրաժեշտության հիմնախնդիրը հասարակության  կամ  պետության  կարիքների  համար  սեփականությունը  օտարելիսծագում է այն դեպքում, երբ անհրաժեշտ է պարզել, թե արդյոք վերոնշյալ կարիքներիհամար պետության ընդունած հեռանկարային ծրագիրը կամ նախագիծը կոչված էխթանելու  հանրային  նպատակների  իրականացմանը,  թե՝  ոչ,  որն  էլ  իր  հերթինկապահովի  հասարակական  շահով  պայմանավորված  անհատի  սեփականությանօտարումը»։
  Այսինքն՝  նման  դեպքերում  պետք  է  պարզել  հետևյալ  հարցը.  արդյո՞քտվյալ  անձի  մասնավոր  սեփականությունը  վերցնելն  անհրաժեշտ  է  հանրայիննպատակի իրականացման համար։
 Ուստի նման իրավիճակում էական է համարվումօտարվող  գույքի  գտնվելու  հարցի  ընտրությունը  [10]։
  Ինքնին  «անհրաժեշտությանդոկտրինը»,  կարծես  թե,  հակադրության  մեջ  է  մտնում  «հանրային  կամ  հասարակության շահ դոկտրինի» հետ, քանի որ, եթե պետական մարմնի հայեցողությամբսեփականությունը  հանրային  գերակա  շահ  ճանաչելը  անխուսափելի  անհրաժեշտություն է, ապա հասարակության մնացած անդամների և դատական ատյաններիհամար  պետական  նման  հայեցողության  դրսևորումը  կարող  է  որպես  անհրաժեշտություն չդիտվել և մերժվել։
Բացի այդ, ամերիկյան դատական պրակտիկան անհրաժեշտության չափանիշիխախտումներ է համարում հետևյալ երեք իրավիճակները՝ 1) երբ հասարակությանկամ  պետության  կարիքների  բավարարման  համար  սեփականության  օտարումըիրականացվում է պետական հեռանկարային ծրագրերի բացակայության կամ անորոշության պայմաններում, 2) երբ պետական հեռանկարային ծրագրերի իրականացման ժամկետները անորոշ են, և 3) երբ առկա են այլ պայմաններ, որոնք իրենց հերթին չեն վկայում տվյալ անձին պատկանող սեփականությունը օտարելու անհրաժեշտության մասին։
1-ին իրավիճակի հետ կապված ուշագրավ է Port of Umatilla v. Richmond գործովՕրեգոն դատարանի արտահայտած իրավական դիրքորոշումը, որով սահմանվեց, որսեփականության  օտարման  մասին  որոշում  ընդունած  իրավասու  մարմինը  յուրաքանչյուր  դեպքում  պարտավոր  է  արդյունավետորեն  և  հանգամանալից  կերպովապացուցել ոչ միայն ներկա, այլև ապագա կարիքների առկայությունը։
 Ընդ որում,պետական մարմնի բարեխղճությունը և հասարակական շահի անհրաժեշտությունըգնահատելիս  պետք  է  հաշվի  առնել  հնարավորինս  ողջամիտ  ժամկետում  այդ  անհրաժեշտության բավարարման համար պետության ձեռնարկելիք քայլերը և ապագակարիքի առկայությունը [11]։
 Դելավերի Գերագույն դատարանը մեկ այլ դիրքորոշումէ  հայտնել  State  v.  0.62033  Acres  of  Land  in  Christiana  Hundred  գործով,  որովպետական մարմինը որոշում էր կայացրել սեփականությունը օտարելու վերաբերյալ՝հետագայում  ժամանակակից  ավտոմայրուղի  կառուցելու  համար։
  Ուշագրավ  է,  որպետական մարմինը այս ծրագրի իրականացման կապակցությամբ չուներ կոնկրետնախագիծ,  այսինքն՝  թե  ճանապարհի  կառուցումն  ինչ  ժամանակահատվածում  էիրականացվելու, ինչպիսի երթուղիով է ընթանալու այն, և նույնիսկ չէր ներկայացրելկոնկրետ փաստարկներ, թե արդյոք այդ ճանապարհի կառուցման վերաբերյալ որոշակի նախագծեր կազմվելու են, թե՝ ոչ։
 Ընդ որում, վերոհիշյալ որոշմամբ պետականմարմինը նշել էր, որ «ավտոմայրուղու կառուցումը կնպաստի ավտոտրանսպորտայինհաղորդակցության  զարգացմանը  և  միևնույն  ժամանակ  այդ  ավտոմայրուղուցօգտվող  քաղաքացիներից  հարկերի  գանձմանը»։
  Մինչդեռ  Դելավերի  դատարանըգտավ,  որ  որքան  էլ  որ  վերոհիշյալ  միջոցառումները  հետապնդեին  «գովելի  նպատակ», միևնույն է ավտոմայրուղու կառուցման վերաբերյալ ժամանակացույց կամ նախագիծ չներկայացնելը չի կարող դիտվել որպես վիճելի սեփականությունը օտարելուարդյունավետ անհրաժեշտություն [12]։
2-րդ  իրավիճակի  հետ  կապված  դատարանները  ուշադրություն  են  դարձրելպետական  իրավասու  մարմինների  կողմից  ձեռնարկվելիք  միջոցառումների  իրականացման հնարավոր ժամկետների խնդրին։
 Մի դեպքում եզրահանգումները հանգել են նրան, որ որքան երկար է կոնկրետ նախագծով ձեռնարկվելիք միջոցառումների ժամկետը, այնքան պետական մարմինը պարտավոր է ավելի ծանրակշիռ փաստարկներով  և  ապացույցներով  հիմնավորել  տվյալ  օտարվող  սեփականությունըվերցնելու անհրաժեշտության առկայությունը4։
4  Փենսիլվանիայի  դատարանը  գտել  է,  որ  նոր  դպրոցական  շենքի  կառուցման  համարագարակի օտարումը չի կարող հիմնվել հավանական կարիքի տեսության վրա, այսինքն, ըստդատարանի, անձն, ով ցանկանում է օտարել սեփականությունը պետության կամ հասարակության կարիքների համար, չի կարող հիմնվել ենթադրությունների կամ հավանականությունների վրա։
 Նոր դպրոցական շենքի կառուցման նախագիծը պետք է հիմվի ավելի հիմնավոր տարածքային զարգացման հեռանկարի վրա և ոչ մի ենթադրություն չի կարող գերակայություն  ունենալ  մասնավոր  սեփականտիրոջ  շահի  նկատմամբ։
  Տե´ս  Condemnation  byOctorara Area Sch. Dist., 556 A.2d 527, 527, 531 (Pa. Commw. Ct.1989)։
3-րդ իրավիճակի պարագայում ամերիկյան դատարանները շեշտադրումը դրելեն պետության կողմից մշակված համապետական նշանակություն ունեցող ծրագրերիիրականացման ժամանակ կոնկրետ գույքի աշխարհագրական տեղադրության և այդգույքի առանձնահատուկ նշանակության հետ5։
Հարկ է նկատել, որ անհրաժեշտության դոկտրինը դրսևրվել է ոչ միայն ամերիկյան  դատարանների  նախադեպային  որոշումներում,  այլև  ՄԻԵԴ-ի  դատականպրակտիկայում։
 Այս կապակցությամբ ՄԻԵԴ-ը գտել է, որ պետությունն ունի իր կողմից իրականացվող գործողությունների և միջոցների ընտրության լայն հայեցողություն, ինչպես նաև որոշելու՝ արդյոք նման գործողությունների հետևանքներն անմիջականորեն արդարացված են համընդհանուր շահով, թե ոչ [13]։
 Զարգացնելով այսդիրքորոշումը, ՄԻԵԴ-ը նաև գտել է, որ անհրաժեշտ է ղեկավարվել պետական մարմինների և նրանց պաշտոնատար անձանց «լավագույն կառավարման» սկզբունքով՝միևնույն ժամանակ նշելով, թե որ դեպքերում  այս սկզբունքը կարող է գերակայություն  ունենալ  այնպիսի  իրավիճակներում,  երբ  առկա  է  անձի  կողմից  ծանր  ապացուցողական բեռ կրելու վտանգ [14]։
 Ըստ ՄԻԵԴ-ի՝ վերոհիշյալ նպատակին հնարավոր  է  հասնել,  եթե  յուրաքանչյուր  դեպքում  բազմակողմանի  քննարկվեն  խնդրոառարկա բազմաթիվ շահեր [15], որոնք իրենց հերթին ենթադրում են այնպիսի հարցերի  մանրակրկիտ  վերլուծություն,  ինչպիսիք  են՝  փոխհատուցման  պայմանները,վեճի կողմ հանդիսացող սուբյեկտների վարքագիծը, որը ներառում է պետության նախաձեռնած միջոցառումները և դրանց իրականացումը, պետական պաշտոնատարանձանց  պարտականությունը՝  գործելու  ողջամիտ  և  ժամանակին,  օրենքին  համապատասխան և առավելագույն հետևողականությամբ [16]։
Ելնելով  վերը  շարադրվածից  ՝  գտնում  ենք,  որ  սեփականության  օտարումըպետք է պայմանավորված լինի դրա անհրաժեշտությամբ, որը ենթադրում է.•  Սեփականությունը օտարելիս  պետության կողմից նախաձեռնված միջոցառումների  և  դրանց  իրականացման  բնույթը,  այսինքն  պետական  հեռանկարայիննախագծերը չպետք է անհիմն կերպով սեփականության իրավունքի միջամտությանհիմք հանդիսանան,•  Պետական մարմինների և դրանց պաշտոնատար անձանց պարտականությունը՝ գործել ողջամիտ և ճիշտ ժամանակին, այսինքն՝ նախաձեռնվող միջոցառումըկամ դրա իրականացումը չպետք է կրի հարատև, անորոշ բնույթ կամ նախատեսված5 Մասնավորապես, մի գործով դատարանը արձանագրել է, որ չնայած նրան որ սեփականության  օտարումն  իրականացնող  անձի  կողմից  ներկայացված  ծրագիրը  բավական  հեռանկարային է և ուղղված է բարեկարգ միջավայր ստեղծելուն և համայնքի զարգացմանը,այնուամենայնիվ վիճահարույց գույքի օտարումը չի ներկայացնում իրենց անհրաժեշտությունայն  պարզ  պատճառով,  որ  այն  աշխարհագրորեն  գտնվում  է  նախագծով  նախատեսվածտեղանքից  բավականաչափ  հեռու  և  իր  տեղադրվածությամբ  չէր  կարող  միջամտել  ևխանգարել կառուցապատման և համայնքի բարեկարգման գործողություններին։
 Տե´ս City ofHelena v. DeWolf  Id. at 128։
լինի այնպիսի երկար ժամանակահատվածի համար, որ դրա գործնական իրականացումը  դարձնի  անիրատեսական  կամ  ընդհանրապես  պետության  մշակած  նախագիծը չունենա որևէ ժամկետ, •  Պետական մարմինների և դրանց պաշտոնատար անձանց պարտականությունը գործել օրենքին համապատասխան՝ այսինքն այնպիսի օրենքի, որի կարգավորումները յուրաքանչյուր անհատի համար կանխատեսելի, մատչելի են և տարակարծությունների տեղիք չեն տալիս, •  Պետական մարմինների և դրանց պաշտոնատար անձանց պարտականությունը  գործել  առավելագույն  հետևողականությամբ՝  այսինքն՝  անհրաժեշտ  ջանքերգործադրել  պետության  կողմից  օտարված  սեփականությունը  հասարակականհամընդհանուր շահին և ապագա սերունդի կարիքներին ծառայեցնելու համար։
Մեր կատարած ուսումնասիրությունների արդյունքում ակնհայտ է դառնում, որՀՀ  կառավարության  կողմից  հանրային  գերակա  շահով  սեփականությունը  օտարելիս չի պահպանվում վերոհիշյալ իրավական չափանիշները։
 Մասնավորապես, միշարք որոշումներում այս կամ այն սեփականությունը հանրային շահ ճանաչելը ՀՀկառավարությունը հիմնավորում է հետևյալ փաստարկներով, որ «օտարվող տարածքում  քաղաքաշինական  ծրագրի  իրականացմամբ  Երևանի  կենտրոնից  կվերանակիսախարխուլ,  ոչ  սեյսմակայուն,  տարերայնորեն  տեղակայված,  ոչ  բավարարխտությամբ և հիմնականում վթարային հանդիսացող բնակելի ֆոնդը, որի փոխարենպետք է կառուցվի բազմաֆունկցիոնալ կառույց և ստորգետնյա ավտոկայանատեղի…» [17] կամ «…որոշակի հողամասերի օտարումն պայմանավորված է  ընդերքօգտագործման  բնագավառում  համապետական  կարևոր  նշանակությամբ,  կամ  դակապահովի  Հայաստանի  Հանրապետությունում  արդյունաբերական  արտադրանքիև  արտահանման  ծավալների  էական  աճը...»  [18]  և  այլ  հիմնավորումներ,  որոնքիրենց  հիմնական  բնույթով  բավականաչափ  նման  են։
  Փաստորեն  ներկայիս  պայմաններում ունենում ենք իրավիճակ, որ ՀՀ կառավարության որոշումներում բացարձակապես չի հիմնավորվում այս կամ այն գույքի անհրաժեշտությունը, չի նշվում թեկոնկրետ  ինչպիսի  պետական  ծրագրերի  համար,  ինչպիսի  ժամկետներում  է  դաիրականացվելու,  այլ  պարզապես  շեշտադրումը  դրվում  է  ապագա  սպեկուլյատիվկարիքների վրա, ինչը գտնում ենք, որ այդքան էլ իրավաչափ չէ։
Չենք կարող չհամաձայնվել հայտնի ամերիկյան իրավաբան Ֆ. Նիքոլսի հայտնած յուրօրինակ դիրքորոշմանը, որ «գործող օրենսդրությունները չեն պարունակումայնպիսի կարգավորումներ, որոնք հնարավորություն կտան անձին վիճարկելու այնհարցը, թե արդյոք հանրային կյանքի բարելավման նպատակով իր սեփականությանօտարումը  պայմանավորված  է  հանրային  անհրաժեշտությամբ  կամ  հարմարավետությամբ, կամ արդյոք անհրաժեշտ կամ նպատակահարմար է, որ նրա սեփականությունը օտարվի նման հանրային բարելավում կատարելու օրակարգային պահանջով, թե դա պարզապես պետության կողմից կամայական հայեցողություն է կամ կեղծիք»  [19]։
  Գտնում  ենք,  որ  ներպետական  օրենսդրությունը,  ներառյալ  ենթաօրենսդրական  ակտերը,  պետք  է  համապատասխանեն  մեր  վկայակոչած  միջազգայինիրավական  չափանիշներին՝  բացառելով  սեփականատիրոջ  իրավունքների  անհիմնոտնահարումը։
ԳՐԱԿԱՆՈՒԹՅՈՒՆ[1] Լուխտերհանդթ Օ., Հայաստանի Հանրապետության  գործող Սահմանադրությանվերաբերյալ քննադատական փորձագիտական նկատառումներ, 2013 թ. հոկտեմբեր,էջ 12, Պողոսյան Վ., Սարգսյան Ն., Հայաստանի Հանրապետության 2015 թ. խմբագրությամբ Սահմանադրություն, Համառոտ պարզաբանումներ, Երևան, 2016, էջ 71։
[2] Հարությունյան Գ., Վաղարշյան Ա., ՀՀ Սահմանադրության մեկնաբանություններ, Երևան, 2010, էջ 366, 371։
[4] Կարապետյան Ն. Ա., Սեփականության անձեռնմխելիություն. ներպետական կարգավորումներից  մինչև  եվրոպական  դատարան,  Երևան,  ԵՊՀ  հրատարակչություն,2014, էջ 150-151, 157։
[6] Բարսեղյան Տ. Կ., Հայաստանի Հանրապետության քաղաքացիական իրավունք։
Առաջին մաս, Երևան, 2009, էջ 300։
[14] Օsipkovs and others v. Լatvia, № 39210/07, § 80, 4 May 2017, Vukušić v. Croatia, №[15] Օsipkovs and others v. Լatvia, № 39210/07, § 80, 4 May 2017, Perdigão v. Portugal[16] Beyeler v. Italy [GC], № 33202/96, § 114 and 120, ECHR 2000-I), Օsipkovs and othersv. Լatvia, № 39210/07, § 80, 4 May 2017.[17]  Հայաստանի  Հանրապետության  կառավարության  8  հունիսի  2017  թվականիԵրևան քաղաքի Աբովյան և Արամի փողոցներով պարփակված տարածքի նկատմամբբացառիկ` գերակա հանրային շահ ճանաչելու մասին N 638-Ն որոշում, 1 (Ա)։
[18] Հայաստանի Հանրապետության կառավարություն 21 մայիսի 2015 թվականի Հայաստանի  Հանրապետության  Սյունիքի  մարզի  Արծվանիկի,  Սևաքարի,  Աճանանի,Չափնիի եվ Սյունիքի գյուղական համայնքների վարչական սահմաններում՝ որոշ տարածքներում բացառիկ` գերակա հանրային շահ ճանաչելու մասին N 791-ն որոշման 1ին կետ։
[19] Nichols P., The Law of Eminent Domain։
 a Treatise on the Principles, Which AffectՍտեփանյան Մարտուն, Գալստյան ՔրիստինեՍԵՓԱԿԱՆՈՒԹՅԱՆ ԻՐԱՎՈՒՆՔԻ ԴԱԴԱՐԵՑՄԱՆ ՈՐՈՇ ՀԻՄՆԱԽՆԴԻՐՆԵՐԻ ՄԱՍԻՆԲանալի բառեր՝ սեփականության իրավունք, սեփականազրկում, սեփականությանիրավունքի դադարեցում, հանրային շահ, սեփականության իրավունքիսահմանափակում, Մարդու իրավունքների եվրոպական դատարան, դատականկարգ, առգրավում, բռնագանձում, հասարակական անհրաժեշտություն։
