ՍՓՅՈՒՌՔԻ ԱԶԴԵՑՈՒԹՅՈՒՆԸ ՀՀ ԶԲՈՍԱՇՐՋՈՒԹՅԱՆ ԶԱՐԳԱՑՄԱՆ ՎՐԱԶբոսաշրջությունը  դինամիկ  զարգացող  ոլորտ  է,  որն  անընդհատ  փոփոխվում  է`  հարստանալովնոր տարրերով։
 Զբոսաշրջությունը զարգանում է անընդհատ, և յուրաքանչյուր երկրի զբոսաշրջությանոլորտ պետք է զարգանա ժամանակին համընթաց։
 Այն զարգացող ոլորտ է նաև Հայաստանի համար,որտեղ զբոսաշրջությունը հայտարարվել է տնտեսության գերակա ճյուղ։
 ՀՀ-ում զբոսաշրջության ոլորտի  զարգացմանն  ուղղված  պետական  քաղաքականության  նպատակները  սահմանված  են  «Զբոսաշրջության և զբոսաշրջային գործունեության մասին» ՀՀ օրենքում և 2008 թ. փետրվարի 13-ին ՀՀկառավարության  հավանությանն  արժանացած  Զբոսաշրջության  զարգացման  հայեցակարգում։
  Ըստայդ փաստաթղթի՝ զբոսաշրջության բնագավառի պետական քաղաքականության նպատակն է մեծացնել զբոսաշրջության ներդրումը ազգային եկամտի ավելացման, համաչափ տարածքային զարգացման,բնակչության կենսամակարդակի բարձրացման և աղքատության նվազեցման գործընթացում` պայմանավորված  զբոսաշրջային  այցելությունների  քանակի  աճով,  զբոսաշրջությունից  ստացված  եկամտիավելացմամբ,  աշխատատեղերի  ստեղծմամբ։
  ՀՀ-ն  վերջին  տարիների  ընթացքում  հայտարարել  էտնտեսության  կայուն  զարգացման  քաղաքականության  մասին  և  էական  բարելավումների  է  հասելտնտեսական մի շարք ցուցանիշներում [2, էջ 25]։
Ներկայումս  զբոսաշրջությունը  և  հյուրընկալության  ինդուստրիան  աշխարհի  շատ  երկրների  Համախառն  ներքին  արդյունքում  (ՀՆԱ)  ներդրումային  ոլորտներից  են։
  Համաշխարհային  ՀՆԱ-ի  8%-ըտալիս  է  զբոսաշրջությունը։
  Չնայած  Հայաստանում  զբոսաշրջությունը  և  հյուրընկալության  ինդուստրիան երկրի տնտեսության դեռևս ոչ առաջատար ոլորտներից են` ՀՆԱ-ում ունեցած չափաբաժնով, սակայն անհրաժեշտ է նշել, որ դրանք Հայաստանի տնտեսության զարգացող, խոստումնալի և դինամիկոլորտներից են։
Ճանապարհորդության  և  զբոսաշրջության  համաշխարհային  խորհրդի  տվյալների  համաձայն`զբոսաշրջության ուղղակի ներդրումը Հայաստանի տնտեսության ՀՆԱ-ում 2012 թ. կազմել է 87.4 մլրդդրամ կամ ընդհանուր ՀՆԱ-ի 2.1%, և կանխատեսվում է, որ այս ցուցանիշը 2013-2023 թթ. կաճի` կազմելով 110.2 մլրդ դրամ` 2023 թ.։
 Զբոսաշրջության ընդհանուր ներդրումը ՀՆԱ-ում, ներառյալ տնտեսական ազդեցությունը, 2012 թ. կազմել է 336.9 մլրդ դրամ կամ ՀՆԱ-ի 8.2%, և կանխատեսվում է, որ այսցուցանիշը  2023  թ.  կկազմի  444.8  մլրդ  դրամ։
  Ճանապարհորդությունը  և  զբոսաշրջությունը  2012  թ.ուղղակիորեն  ապահովել  է  22,000  աշխատատեղ  կամ  ընդհանուր  աշխատատեղերի  1.9%,  սակայնկանխատեսվում  է,  որ  այս  ցուցանիշը  կնվազի`  2023  թ.  կազմելով  19.000  աշխատատեղ  կամ  ընդհանուր  աշխատատեղերի  1.5%։
  2012  թ.  զբոսաշրջության  ընդհանուր  ներդրումը  աշխատաշուկայում,ներառյալ ինդուստրիայի կողմից անուղղակիորեն ապահոված աշխատատեղերը, կազմել է ընդհանուրաշխատատեղերի  7.3%  կամ  87,000  աշխատատեղ,  և  կանխատեսվում  է,  որ  այս  ցուցանիշը  կնվազի`2023  թ.  կազմելով  6.0%  կամ  76,000  աշխատատեղ։
  Զբոսաշրջության  ներդրումը  2012  թ.  կազմել  է29.6 մլրդ դրամ կամ ընդհանուր ներդրումների 2.7%, և կանխատեսվում է, որ այն կավելանա` 2023 թ.կազմելով 43.3 մլրդ դրամ կամ ընդհանուր ներդրումների 2.1% [6, p. 1]։
Հայաստանում  զբոսաշրջությունը  զարգանում  է,  և  նկատվում  է  ներգնա  զբոսաշրջային  հոսքերիաճ։
  Հայաստանում  ներգնա  զբոսաշրջությունը  բնութագրվում  է  զբոսաշրջային  այցելությունների  քանակի  կայուն  տարեկան  աճով։
  Անցած  տասնամյակների  ընթացքում  ներգնա  զբոսաշրջիկների  թիվըՀայաստանում  տարեկան  աճել  է  առավելագույնը  մոտ  15-20%։
  Օրինակ,  2010  թ.  զբոսաշրջիկներիթիվը  կազմել  է  683.979,  որը  մոտավորապես  երկրի  բնակչության  20-25%  է,  2001-2010  թթ.  ներգնազբոսաշրջային այցելությունների քանակի միջին տարեկան աճը կազմել է 24.3% [4, էջ 95]։
2013 թ. Հայաստան ներգնա զբոսաշրջային այցելութունների թիվը հատել է մեկ միլիոնի սահմանագիծը։
 Սա վկայում է այն մասին, որ տարեցտարի ավելանում է հետաքրքրությունը Հայաստանի` որպես  զբոսաշրջային  երկրի  նկատմամբ.  Հայաստան  են  ժամանել  1,084,188  զբոսաշրջիկներ,  12.6%-ովավելի,  քան  2012  թ.։
  Այս  միտումը  նկատվում  է  2014  թ.  հունվար-հունիս  ամիսներին`  ժամանել  են495.967 զբոսաշրջիկներ։
 2013 թ. նույն ժամանակաշրջանի նկատմամբ ցուցանիշը աճել է 17.3% [5]։
Ներգնա  զբոսաշրջիկներ  ժամանում  են  ԱՊՀ  և  Եվրամիության  երկրներից,  Միացյալ  նահանգներից,  Իրանից։
  Ըստ  հյուրանոցային  տնտեսություններից  ստացված  հաշվետվությունների  տվյալների`2013 թ. հունվար-դեկտեմբերին ՀՀ այցելած զբոսաշրջիկների 27.8 %-ը բաժին է ընկել ԱՊՀ երկրներին,36.3%-ը` ԵՄ երկրներին և 35.9%` այլ երկրներին (տե՛ս աղյուսակ 1) [4, էջ 97]։
Աղյուսակ 1. ՀՀ այցելած զբոսաշրջիկների աշխարհագրական բաշխվածության կառուցվածքն ու աճի տեմպերը 2012-2013 թթ. հունվար-դեկտեմբերին [4, էջ 97]Տեսակարար կշիռը (%)Զբոսաշրջիկների2012 թ. հունվար2013 թ. հունվար բացարձակ թվաքականի- դեկտեմբերդեկտեմբերաճի տեմպը (%)Ընդամենը՝այդ թվում՝ԱՊՀ երկրներորից՝ՈւկրաինաՌուսաստանի ԴաշնությունԱՊՀ այլ երկրներԵՄ երկրներ՝որից՝ՆիդերլանդներԻտալիաՖրանսիաԳերմանիաՄիացյալ ԹագավորությունԵՄ այլ երկրներԱյլ երկրներ՝որից՝ԱՄՆԻրանՎրաստանԹուրքիաԿանադաԱյլ երկրներԱյսպիսով, վերը բերված տվյալները վկայում են այն մասին, որ ՀՀ ժամանող զբոսաշրջիկների աշխարհագրական  բաշխվածությունը  համընկնում  է  այն  շրջանների  հետ,  որտեղ  առկա  են  բավականինմեծ թվով հայկական համայնքներ։
Հայկական սփյուռքը հանդիսանում է Հայաստանի զբոսաշրջության ոլորտի զարգացմանը նպաստող  գործոններից։
  Սփյուռքահայ  զբոսաշրջիկների  այցելությունները  Հայաստան  կատարած  ընդհանուր զբոսաշրջային այցելություններում կազմում են 62%, իսկ այցելության միջին տևողությունը 25 օրէ [2, էջ 42, կետ 4.1]։
 Սա բավականին բարձր ցուցանիշ է ընդհանուր այցելությունների մասնաբաժնում,որը ենթադրում է երթուղիների, կեցության վայրի ընտրության, Հայաստանում  գտնվելու տևողությանցուցանիշների յուրահատկություն։
 Զբոսաշրջային այցելությունների ընդհանուր պատկերը, այս առումով,  բազմազան  է  դարձնում  զբոսաշրջային  առաջարկը`  մի  կողմից  թիրախային  խումբ  ընտրելովսփյուռքահայ  զբոսաշրջիկներին,  մյուս  կողմից  արտասահմանյան  տարբեր  նախասիրությունների  զբոսաշրջիկներին։
 Սփյուռքահայ զբոսաշրջիկներին պետք է ապահովել Հայաստանի, հայկական միջավայրի ավելի բուռն ներկայացում, հայրենիքում անցկացրած յուրաքանչյուր ժամը, օրը պետք է իր մեջ պարունակի  հիշողությունների  մի  ամբողջ  շղթա,  միևնույն  ժամանակ  ծառայությունների  սպասարկմանբարձր որակ և հարգալից վերաբերմունք՝ առանց խաբեությունների։
Հայաստան այցելության հիմնական նպատակներն են հարազատներին և բարեկամներին այցելելը`  65.6%,  գործարար  նպատակներով՝  մոտ  7.4%,  հանգստի՝  6.8%։
  Ընդ  որում,  բավականին  շատ  ենկրկնվող  այցելությունները։
  Սփյուռքահայ  զբոսաշրջիկների  66.2  %  իրականացրել  են  չորս  կամ  ավելիայցելություններ, և միայն 8.3%-ն առաջին անգամ է այցելել [2, էջ 13, կետ 5.3, 5.4]։
 Սրանից կարելի էենթադրել, որ այս ցուցանիշը դեռևս երկար տարիներ կպահպանի բարձր մակարդակ։
 Սա է փաստումնաև հետևյալ ցուցանիշը. սփյուռքահայ զբոսաշրջիկների 98.8%-ը ցանկանում է կրկին այցելել և առաջարկում է իր ընկերներին և բարեկամներին այցելել Հայաստան [2, էջ 13, կետ 8]։
Զբոսաշրջիկների 67.3%-ը Հայաստանի մասին տեղեկություն նախընտրում է ստանալ ընկերներիցու բարեկամներից, 31.4%-ը՝ նախկին այցելություններից։
 Միայն 2.8%-ն է համացանցն օգտագործում՝որպես զբոսաշրջային փաթեթներ և ծառայություններ գնելու աղբյուր [2, էջ 13, կետ 5, 6]։
Որպես  կեցության  վայր  սփյուռքահայ  զբոսաշրջիկները  ընտրում  են  ընկերների  և  բարեկամներիտները`  79.9%,  և  միայն  9.8%-ն  է  որպես  կեցության  վայր  ընտրում  հյուրանոցային  տնտեսությանօբյեկտները [2, էջ 13, կետ 7]։
 Սա կապված է այն հանգամանքի հետ, որ հյուրանոցային տնտեսությանօբյեկտներում  մատուցվող  ծառայությունների  գները  մատչելի  չեն,  հատկապես  երկարատև  այցելությամբ զբոսաշրջիկների համար։
Սփյուռքահայ  յուրաքանչյուր  զբոսաշրջիկ  Հայաստանում  ծախսում  է  օրական  միջինը  27.9  ԱՄՆդոլար կամ յուրաքանչյուր այցելության ժամանակ 678.7 ԱՄՆ դոլար [2, էջ 13, կետ 5.9]։
Հայաստան  այցելող  սփյուռքահայ  զբոսաշրջիկների  կազմում  յուրահատուկ  բաժին  են  կազմումամերիկահայերը, ովքեր չնայած մեծ հեռավորության, այցելում են  Հայաստան, ընդ որում, սա ենթադրում  է  երկարատև  այցելություն։
  Ամերիկահայերի  52%-ը  նշում  է,  որ  չափազանց  հետաքրքրված  են  ևցանկանում են այցելել կամ կրկին այցելել Հայաստան, իսկ այն ամերիկահայերը, ովքեր երբեք չեն եղելՀայաստանում` ընդհանուրի 48%-ը, մեծ ցանկություն ունեն այցելելու առաջիկա տարիներին [2, էջ 13,կետ 11]։
 Այսպիսով, կարելի է եզրակացնել, որ սփյուռքահայերի մասնաբաժինը Հայաստան կատարածայցելություններում կայուն բնույթ է ձեռք  բերում, քանի որ կան զբոսաշրջիկներ, ովքեր այցելում են ևկրկին  են  պատրաստվում  այցելել,  և  կան  զբոսաշրջիկներ,  որ  դեռևս  չեն  այցելել  և  ցանկանում  են  այցելել։
  Միգուցե  նրանք  նույնպես  դառնան  կրկին  այցելողներ,  եթե  սպասարկման  ծառայություններիորակը համապատասխանի գներին և խաբեբայությունների թիրախում չհայտնվեն և չհիասթափվեն։
Ամերիկահայերի  82%-ը  Հայաստան  այցելություն  են  կատարել  ապրիլ-սեպտեմբեր  ամիսներին,  ևհետագա այցելությունների ժամանակ ցանկանում են այցելել հանրաճանաչ տեսարժան վայրեր` 86%,հուշարձաններ ու եկեղեցիներ` 83%, և ծանոթանալ երաժշտությանը, գրականությանն ու պարարվեստին` 79 % [2, էջ 13, կետ 13, 15]։
 Այսպիսով, այս ամենից հետևում է, որ ամերիկահայերը հիմնականումնախընտրում  են  ճանաչողական  և  էթնիկ  զբոսաշրջությունը։
  Էթնիկ  զբոսաշրջության  զարգացումըկապված  է  ծննդավայր,  հարազատներին,  բարեկամներին  այցելելու  հետ։
  Սա  կարելի  բնորոշել  էթնիկզբոսաշրջության նոստալգիական ենթատեսակով։
Ամերիկահայերի  միայն  28%-ն  է  կարծում,  որ  Հայաստանը  միջազգային  զբոսաշրջային  շուկայումպատշաճ կերպով է ներկայացվում` որպես զբոսաշրջային ուղղություն [2, էջ 13, կետ 16] Այս ցուցանիշըևս  մեկ  անգամ  ցույց  է  տալիս  Հայաստանի  մարքեթինգային  գրագետ  և  ակտիվ  քաղաքականությանվարման անհրաժեշտությունը։
 Հայաստան այցելած սփյուռքահայ զբոսաշրջիկների 89%-ը բարձր կարծիք ունի Հայաստանի` որպես զբոսաշրջային ուղղության վերաբերյալ [2, էջ 14, կետ 17, 18]։
 Ամերիկահայերի 45%-ը նշել են, որ հավանաբար կօգտվեն ԱՄՆ կամ հայկական զբոսաշրջային օպերատորի ծառայություններից, իսկ մնացած 55%-ն իրենք կկազմակերպեն իրենց ճանապարհորդությունը կամ կդիմեն  Հայաստանում  իրենց  հարազատներին  ու  բարեկամներին  [2,  էջ  14,  կետ  19]  Այս  ցուցանիշովարտահայտվում  է  սփյուռքահայ  զբոսաշրջիկների  առանձնահատկությունը  այցելությունների  կազմակերպման տեսանկյունից [1]։
Այս առումով հատկանշական է հետևյալ իրադարձությունը. ԱՄՆ Միջազգային զարգացման գործակալության  Հայաստանի  մրցունակ  մասնավոր  հատված  ծրագրի  և  Հայաստանի  մրցունակությանհիմնադրամը իրականացրել են «Տուրիզմի խթանումը ԱՄՆ սփյուռքահայության շրջանում» պիլոտայինծրագրի առաջին միջոցառումը` Միացյալ Նահանգներից սփյուռքահայ լրագրողների այցը Հայաստան,որի  նպատակն  է  մեծացնել  հետաքրքրությունը  Հայաստանի  նկատմամբ  սփյուռքահայ  համայնքում`հատկապես Հայաստան դեռեւս չայցելած հայերի շրջանում։
 Այս խթանման նախագիծը հիմնված է զբոսաշրջության  զարգացման  Հայաստանի  մրցունակ  մասնավոր  հատված  ծրագրի  մշակած  մեթոդոլոգիայի  վրա,  որը  հիմնված  է  թիրախային  շուկաներում  ծախսարդյունավետ  մեթոդներով  ապահովելնշանակետային  այցելուների  հոսքը  դեպի  Հայաստան։
 Այս  մեթոդի  հիմնական  գործիքներից  մեկը  ակտիվ  գովազդային-քարոզչական,  լրատվական  արշավն  է  թիրախային  երկրի  հեղինակություն  վայելողլրատվամիջոցների  միջոցով։
 Ուստի, ծրագիրը  մեկնարկեց  Միացյալ Նահանգների հայաշատ  նահանգների  լրատվամիջոցների  ներկայացուցիչների  այցով,  նրանց  հնարավորություն  ընձեռելով  անձամբտեսնել  Հայաստանը,  ծանոթանալ  երկրի  զբոսաշրջային  հնարավորություններին  եւ  լրագրողականօբյեկտիվ  փորձառությամբ`  տարածել  իրենց  տպավորությունները։
  Այսպիսով,  2010  թ.  դեկտեմբերինՀայաստան  այցելեց  7  լրագրող` The  Armenian  Reporter,  Asbarez,  Armenian  Weekly,  IanYan  Magazine տպագիր  լրատվամիջոցներից  և  նկարահանող  խումբ`  KSEE  Channel-24  NBC  հեռուստաալիքից,ովքեր  վերադառնալով  Միացյալ  Նահանգներ`  անմիջապես  սկսեցին  լուսաբանել  հայաստանյան  շրջագայությունը  ու  նախատեսում  են  հավաքված  տեղեկատվությունը  պարբերաբար  ներկայացնել  իրենցլսարանին [3]։
Ելնելով վերը նշված ցուցանիշներից, սփյուռքահայ զբոսաշրջիկների առանձնահատկություններիբնութագրումից  և  «Զբոսաշրջության  զարգացման  հայեցակարգի»  ուսումնասիրություններից`  սփյուռքահայ  զբոսաշրջիկների  առումով  կունենանք  հետևյալ  հեռանկարային  պատկերը։
  Մինչև  2030  թ.սփյուռքահայ  զբոսաշրջիկների  թիվը  տարեցտարի  կավելանա`  հասնելով  տարեկան  1,5  միլիոնի,  թեևնրանց մասնաբաժինը զբոսաշրջիկների ընդհանուր թվում կնվազի մինչև 50%, ինչը տեղի կունենա ոչսփյուռքահայ  շուկաներում  գովազդի  ուժեղացման  միջոցով,  ժամանցային  նպատակներով  Հայաստանայցելողների թվի մեծացման շնորհիվ։
 Սփյուռքահայ համայնքներում նպատակային գովազդի շնորհիվառաջին  անգամ  Հայաստան  այցելող  սփյուռքահայերի  մասնաբաժինը  սփյուռքահայ  զբոսաշրջիկներիընդհանուր  թվում  կավելանա`  մինչև  2020  թ.`  20%։
  (էջ  42,  կետ  4.2)  Կանխատեսվում  է  նաև,  որ  հեռանկարում առաջին անգամ Հայաստան այցելողները առավել մեծ հավանականությամբ կանգ կառնենհյուրանոցներում, քան պարբերաբար Հայաստան այցելողները, հետևաբար, ավելի մեծ գումար կծախսեն իրենց այցի ընթացքում։
 Այս եզակի շուկայի հետ աշխատանքի նպատակով հարկավոր է կիրառելհատուկ գովազդային քաղաքականություն [2, էջ 42]։
Այսպիսով, այս ամենից կարելի է եզրակացնել, որ.•  ապագայում դեռևս շատ փոփոխություններ են սպասվում և անհրաժեշտ է ուսումնասիրությանկենտրոնում պահել նման ՀՀ այցելություններում բարձր ցուցանիշ ունեցող զբոսաշրջիկներին։
•  Հնարավոր  է  Հայաստան  այցելությունների  ընդհանուր  թվում  սփյուռքահայ  զբոսաշրջիկներիթիվը  կանխատեսումների  համաձայն  փոքր-ինչ  նվազի,  սակայն  այն  դեռևս  երկար  տարիներկպահպանի բարձր և կայուն ցուցանիշ, հատկապես գործարար և էթնիկ զբոսաշրջության նոստալգիական ենթատեսակի շարունակական զարգացմամբ։
•  Անհրաժեշտ  է  նպատակային  օգտագործել  նրանց  ծախսած  գումարները,  ինչպես  նաև  որպեսներդրումներ ներգրավելով զարգացնել զբոսաշրջությունը և համապատասխան օժանդակ ենթակառուցվածքային ցանցը։
•  Կազմակերպչական  և  սպասարկման  բարձր  որակ  պետք  է  ապահովել  2015  թ.  Հայոց  ցեղասպանության 100-րդ տարելիցին նվիրված միջոցառումների հետ կապված, քանզի ակնկալվում է մեկ և կես միլիոնը գերազանցող այցելություններ։
Գրականություն1.  ԱՄՆ  Միջազգային  զարգացման  գործակալության  Հայաստանի  մրցունակ  մասնավոր  հատված  ծրագիր,ԱՄՆ-Հայեր ուսումնասիրություն։
2.  Զբոսաշրջության զարգացման հայեցակարգ, Երևան, 2008։
3.  «Հայաստանում մրցունակ մասնավոր հատված» ծրագիր, հասանելի է՝http։
//www.caps.am/page.php?page_id=218։
4.  ՀՀ ԱՎԾ, ՀՀ սոցիալ-տնտեսական վիճակը 2013 թ. հունվար-ապրիլին, Երևան, 2013։
5.  ՀՀ Էկոնոմիկայի նախարարության պաշտոնական վեբ-կայք, հասանելի է՝http։
//mineconomy.am/arm/39/gortsaruyt.html։
Հայարփի ՇահինյանՍՓՅՈՒՌՔԻ ԱԶԴԵՑՈՒԹՅՈՒՆԸ ՀՀ ԶԲՈՍԱՇՐՋՈՒԹՅԱՆ ԶԱՐԳԱՑՄԱՆ ՎՐԱԲանալի բառեր՝ զբոսաշրջություն, Զբոսաշրջության զարգացման հայեցակարգ
։
