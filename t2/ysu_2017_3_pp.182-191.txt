ԱՌԵՐԵՍՈՒՄ ՔՆՆՉԱԿԱՆ ԳՈՐԾՈՂՈՒԹՅԱՆ ԱՌԱՆՁԻՆՀԻՄՆԱԽՆԴԻՐՆԵՐԸՔննիչն իր առջև դրված խնդիրները ժամանակին և լրիվ իրականացնելուհամար  կատարում  է  բնույթով  միմյանցից  տարբեր  գործողություններ։
  Բոլորգործողությունների մեջ հատուկ նշանակություն ունեն ապացույցների հավաքմանն ուղղված գործողությունները, քանի որ ապացույցներն են ընկած քննիչիկողմից  ընդունված  որոշումների  և  մեղադրական  եզրակացության  հիմքում։
Ապացույցների  հավաքմանն  ուղղված  գործողությունները  կոչվում  են  քննչական  գործողություններ  և  ունեն  մի  շարք  բնորոշ  հատկություններ,  մասնավորապես.ա) գործի քննության ժամանակ իրականացվող քննչական գործողությանընտրությունը կատարում է քննիչը, այլ կերպ ասած՝ գործի կոնկրետ հանգամանքներից ելնելով՝ քննիչն ինքն է որոշում, թե որ գործողությունը երբ և ինչհերթականությամբ իրականացնել,բ)  քննչական  գործողությունը  կարող  է  իրականացվել  միայն  որոշակինպատակով  և  դրա  իրականացման  համար  բավականաչափ  հիմքերի  առկայության դեպքում։
ՀՀ  քրեական  դատավարության  օրենսգիրքը  (այսուհետ՝  Օրենսգիրք),  իթիվս այլ քննչական գործողությունների, սահմանում է առերեսումը։
 Վերջինիսառաջնային  նպատակը  ապացույցների  հավաքումը,  ստուգումն  ու  գնահատումն է։
Օրենսգրքի 216-րդ հոդվածի համաձայն՝ «Քննիչն իրավունք ունի կատարել նախօրոք հարցաքննված երկու այն անձանց առերեսում, որոնց ցուցմունքներում էական հակասություններ կան»։
 Առերեսման անցկացման պարտադիրնախապայմանը  ցուցմունքների  միջև  էական  հակասությունների  առկայությունն  է,  հետևաբար,  եթե  այդպիսիք  չկան,  ապա  առերեսում  անցկացվել  չիկարող։
 Առերեսման անցկացման համար հիմք հանդիսացող կարող են դիտվելնախապես  հարցաքննված  անձանց  ցուցմունքներում  միևնույն  հանգամանքի(իրադարձության,  փաստերի,  երևույթների)  շուրջ  իրարամերժ  տեղեկությունները, որոնք էական նշանակություն ունեն քրեական գործի ճիշտ լուծման համար12։
  Փաստորեն՝  օրենքն  արգելում  է  առերեսման  իրականացումը  էականհակասությունների  բացակայության  պայմաններում,  երբ  այն  իրականացվումէ մասնակիցներից մեկի ցուցմունքների ամրապնդման նպատակով։
 Հակասությունների բացակայության պայմաններում նախօրոք հարցաքննված անձանցմիմյանց ներկայությամբ իրականացվող ցուցմունքների կրկնողությունը չի կարող ապացուցողական արժեք ունենալ, քանի որ դրանք որևէ նոր տեղեկատվություն չեն բովանդակում13։
 Այն հարցը, թե իսկապես էական են ցուցմունքներում առկա հակասությունները, թե ոչ, որոշում է քննիչը՝ ելնելով գործի հանգամանքներից  և  գործի  ելքի  վրա  այդ  հանգամանքների  ունեցած  կարևորությունից,  քանի  որ  էական  հակասությունները  Օրենսգրքով  սահմանված  չեն։
Փաստորեն՝  քննիչը  մեծ  մասամբ  էական  հակասությունների  առկայությունըորոշում  է  առավել  կամ  նվազ  հավանականության  տեսանկյունից։
  Սակայնօրենքը նախատեսում է յուրաքանչյուր քրեական գործով քննիչի կողմից ապացուցման ենթակա հանգամանքները (ապացուցման առարկան) պարզելու անհրաժեշտություն, իսկ հակասություններ հնարավոր են նաև ապացուցման առարկայի  շուրջ14։
  Էական  հակասություններն  առկա  են  այն  ժամանակ,  երբցուցմունքները  միմյանց  բացառող  են,  իսկ  հետաքրքրություն  ներկայացնողփաստը կամ դեպքը էական նշանակություն ունի քրեական գործով ճշմարտության բացահայտման գործում։
 Ըստ Գ. Ա. Զորինի՝ էական հակասություններըպետք է կրեն սկզբունքային, իրավիճակի գնահատումը փոփոխող, մինչև իսկորակման  էության  վրա  ազդող,  քրեական  գործով  վարույթը  դադարեղնողբնույթ  15։
  Ըստ  Վ.  Ա.  Օրբազցովի՝  էական  են  այն  հակասությունները,  որոնքտարբերվում  են  միմյանցից  և  վերաբերում  են  ապացուցման  առարկայի  մեջմտնող  հանգամանքներին»16։
  Սակայն  մեր  համոզմամբ՝  ճիշտ  չէ  առերեսմանառարկայի սահմանափակումը միայն քրեական գործով ապացուցման առարկայի մեջ մտնող հանգամանքների շրջանակով։
 Մի շարք դեպքերում քրեականգործի լուծման համար տակտիկապես կարևոր նշանակություն կարող է ունենալ  նաև  ապացուցման  առարկայի  մեջ  չմտնող  հանգամանքների  պարզումը,ինչպիսիք  են  հանցագործության  դեպքին  առնչվող  ոչ  էական  հանգամանքները։
 Երբեմն ոչ էական հանգամանքերի վերաբերյալ առերեսման մասնակիցների  դիրքորոշումների  պարզումը  հնարավորություն  է  տալիս  ընդհանուր  առ12  Տե՛ս  Վարդանյան  Ա. Ժ.,  Սուտ  ցուցմունքների  կանխման  և  մերկացման  հիմնահարցերը,ատենախոսություն ի.գ.թ. գիտական աստիճանի հայցման, Երևան, 2005, էջ 148։
13 Տե՛ս Порубов Н. И., Тактика допроса на предварительном следствии. М., 1998, էջ 154։
14  Տես  ՀՀ  քրեական  դատավարության  օրենսգիրք  №  ՀՕ-348  ՀՀ  ՊՏ  1998.09.21/22(55)01.07.1998։
15 Տե՛ս Зорин Г. А., Руководство по тактике допроса. М., 2001, էջ 11։
16 Մանրամասն տե՛ս Образцов В. А., Следованные действие, М., 2001, с. 159-160։
մամբ  գնահատելու  նրանց  ցուցմունքների  հավաստիությունն  ու  արժանահավատությունը։
Օրենսգրքի 216-րդ հոդվածի համաձայն՝ «Քննիչը պարտավոր է կատարելառերեսում,  եթե  էական  հակասություններ  կան  մեղադրյալի  և  մեկ  այլ  անձիցուցմունքներում»։
  Այս  ձևակերպումից  բխում  է,  որ  Օրենսգրքի  դրույթներովէական հակասության առկայության դեպքում առերեսման իրականացումը քննիչի պարտականությունն է, եթե առերեսվողներից թեկուզ մեկ մասնակցի դերում մեղադրյալն է։
 Կասկածյալը այս հոդվածում հիշատակված չէ 17, այսինքն՝դրանով  իսկ  առերեսման  առավել  նպատակահարմար  պահի  որոշման  հարցում քննիչի հնարավորություններն ընդլայնված են։
 Քննիչին առերեսման իրականացման  պարտականության  վերապահումը,  մեր  կարծիքով,  ունի  և՛  դրական,  և՛  բացասական  կողմեր։
  Ա.  Ժ.  Վարդանյանի  կարծիքով՝  Օրենսգրքումօրենսդիրը առավել կտրուկ քայլի է դիմել, քանզի շատ հաճախ տակտիկականառումով աննպատակահարմար է առերեսում իրականացնել, երբ անչափահասի  բռնաբարության  գործով  մեղադրյալի  կողմից  իր  մեղավորությունը  ժխտելու պարագայում վերջինիս մեղքը, բացի տուժողի մերկացնող ցուցմունքներից,հիմնավորվում է նաև այլ ապացույցներով (ականատես վկաներ, դատաբժշկական փորձաքննություն), իսկ տուժողը հոգեբանորեն պատրաստ չէ և կտրականապես  հրաժարվում  է  մեղադրյալի  հետ  առերեսվելուց։
  Այս  դեպքում  քննիչը,ղեկավարվելով օրենսգրքի պահանջներով, պարտավոր է առերեսում անցկացնել, որը, ինչ խոսք, սահմանափակում է օբյեկտիվ ճշմարտությունը բացահայտելու  նպատակով  օգտագործվող  տակտիկական  հնարքների  ընտրությանշրջանակը։
  Իրավաբանական  գրականության  մեջ  կարծիք  կա,  որ  վերոնշյալօրինակում առերեսման իրականացմանը առավել արդյունավետորեն կփոխարինի  մեղադրյալի  կրկնակի  հարցաքննությունը՝  զուգորդված  տուժողի  ցուցմունքների և գործում առկա այլ ապացույցների հաջորդական առաջադրմամբ։
Հետևաբար,  մեղադրյալի  մասնակցությամբ  իրականացվող  առերեսման  բացասական արդյունքների կանխատեսման ոչ բոլոր դեպքերում է առերեսման իրականացումն  արդյունավետ,  ուստիև  օրենքի  այսպիսի  կտրուկ  սահմանումըշատ հաճախ խոչընդոտում է գործով օբյեկտիվ ճշմարտության բացահայտումը և ապացուցումը։
 Քրեական գործերի պրակտիկայի ուսումնասիրությունները ցույց են տալիս, որ բացի նշված դեպքից տակտիկապես աննպատակահարմար է առերեսման իրականացում նաև հետևյալ դեպքերում.•  սուտ  ցուցմունքներ  տվող  մեղադրյալների  մասնակցությամբ  առերեսման  իրականացման  դեպքում,  քանի  որ  հակասական  ցուցմունքները17 Պետք է նշել, որ Մոլդովայի քրեական դատավարության օրենսգրքում մեղադրյալի հետ միաժամանակ հիշատակվում է նաև կասկածյալը։
կհամապատասխանեցվեն  և  կվերաճեն  չհակասող,  սակայն  դարձյալսուտ ցուցմունքների,•  երկու  մեղադրյալների  մասնակցությամբ  առերեսման  իրականացմանդեպքում, երբ ճշմարիտ ցուցմունքներ տված մասնակիցը իր դիրքորոշման մեջ անկայուն է և չի բացառվում, որ ոչ բարեխիղճ մասնակցի ներգործության արդյունքում փոփոխի իր սկզբնական դիրքորոշումը,•  ճշմարիտ  ցուցմունքներ  տվող  անձը  առերեսման  մյուս  մասնակցիցգտվում է նյութական, ազգակցական կամ այլ կախվածության մեջ,•  կասկածյալի  կամ  մեղադրյալի,  վերջիններիս  պաշտպանի  միջնորդությամբ  իրականացվող  առերեսման  դեպքերում,  քանզի  շատ  հաճախմիջնորդություն  հարուցած  անձը  առերեսման  ընթացքում  բարեխիղճմասնակցի նկատմամբ հոգեբանական ճնշման միջոցով փորձում է փոփոխել վերջինիս մերկացնող բնույթի ցուցմունքները18։
Այսպիսով՝ կարելի է ասել, որ իրավիճակներ կան, որոնց պարագայում կարելի է պահպանել էական հակասությունները։
Գործող Օրենսգրքում, ինչպես երևում է, առերեսում իրականացնելը քննիչի իրավունք–պարտականությունն է, մինչդեռ, օրինակ, ՌԴ, ինչպես նաև Ղազախստանի  քրեական  դատավարության  օրենսգրքերում  առերեսում  իրականացնելը քննիչի իրավունքն է և ոչ թե պարտականությունը։
 Էստոնիայի քրեական  դատավարության  օրենսգրքում  էլ  նշվում  է,  որ  առերեսում  իրականացվում  է  այն  դեպքում,  եթե  առկա  հակասությունները  այլ  կերպ  չեն  կարող  վերացվել19։
  Հետևաբար  կարծում  ենք,  որ  մեղադրյալի  և  մեկ  այլ  անձի  ցուցմունքներում էական հակասության պարագայում քննիչը չպետք է ունենա առերեսում կատարելու պարտականություն, որովհետև ապացուցման «գործիքները»  պետք  է  ընտրի  քննիչը,  քանզի  մեղադրանքի  ապացուցվածության  ռիսկըդատարանում ինքն է կրում։
 Օրենսդիրը տվել է հնարավորություն տարբեր «գործիքներով»  ապացուցում  իրականացնելու,  քննիչն  էլ  պետք  է  ընտրությունկատարի  և  իրավիճակը  ճիշտ  գնահատելով՝  ընտրի  մարտավարության  այսկամ այն տարբերակը։
 Միևնույն ժամանակ պետք է նշել, որ լավ նախապատրաստված  և  ճիշտ կազմակեպված  առերեսումը  ոչ  միայն  հնարավորություն  էտալիս վերացնելու ցուցմունքերում առկա տարաձայնությունները, այլև բացահայտելու նոր փաստական հանգամանքներ, որոնք ուղղակիորեն կամ անուղղակիորեն առնչվում են գործին։
Պետք  է  նշել,  որ  ՀՀ  քրեական  դատավարության  նոր  օրենսգքրի  նախագծում (այսուհետ՝ Նախագիծ) քննիչի վրա նման պարտականություն դրված չէ,18 Տե՛ս Վարդանյան Ա. Ժ., նույն տեղում, էջ 152։
19  Տե՛ս  Code  of  Criminal  Procedure  of  the  Republic  of  Estonia,  Chapter  3,  Division  4,  §  77.Confrontation, Passed 12.02.2003, RT I 2003, 27, 166, Entry into force 01.07.2004։
ինչը երևում է 107-րդ հոդվածով սահմանված հետևյալ ձևակերպումից. «Առերեսումը  նախօրոք  հարցաքննված  երկու  այն  անձանց  միաժամանակյա  հարցաքննությունն է, որոնց ցուցմունքներում կան էական հակասություններ»։
 Համանման  ձևակերպում  առկա  է  Լատվիայի  քրեական  դատավարությանօրենսգրքում։
  Կարծում  ենք՝  նման  մոտեցումն  արդարացված  է,  և  քննիչիննման պարտականությունից ազատելը նշանակում է, որ էական հակասությունլինելու դեպքում քննիչը պարտավոր չի լինի իրականացնել առերեսում, որովհետև  «այն  կարող  է  միանգամայն  անօգուտ  լինել,  եթե  հարցաքննվողներըսահմանափակվեն  նախապես  տված  ցուցմունքների  կրկնությամբ,  ինչպեսնաև  առերեսման  անցկացումը  կարող  է  բարդացնել  հետագա  քննությունը,եթե առերեսման ընթացքում նրա մասնակիցների միջև նախնական համաձայնություն  կայանա,  որի  արդյունքում  նախապես  ճշմարտացի  ցուցմունքներտվող  մասնակիցը  փոփոխի  դրանք  կամ  ընդհանրապես  հրաժարվի  իր  ցուցմունքներից»20։
  Նման  պարտականությունից  ազատված  լինելու  դեպքումքննիչն է որոշում՝ կա արդյոք օբյեկտիվ անհրաժեշտություն այն իրականացնելու, թե ոչ։
Որոշակի  հետաքրքրություն  է  ներկայացնում  այն  հարցը,  թե  արդյո՞քպետք  է  անցկացնել  առերեսում,  երբ  մեղադրյալն  օգտվում  է  լռելու  իր  իրավունքից, իսկ վկան կամ տուժողը ցուցմունք է տալիս նրա դեմ։
 Իրավաբանական գրականության մեջ այս հարցը շատ վիճելի է։
 Որոշ դատավարագետներկարծում են, որ սա կարող է դիտարկվել որպես փաստացի տրված երկու ցուցմունք,  որոնց  միջև  առկա  է  էական  հակասություն,  և  մատնանշվում  է,  որպաշտպանության կողմին պետք է հնարավորություն տրվի հարցման ենթարկելու իր դեմ վկայած անձին։
 Համանման դիրքորոշում է արտահայտել նաև ՀՀՎճռաբեկ  դատարանը  (այսուհետ՝  Վճռաբեկ  դատարան),  որում  նշվում  է,  որ«նախաքննության մարմինն իրավասու է կատարել առերես հարցաքննությունվկայի  և  մեղադրյալի  (կասկածյալի)  միջև  այն  պայմաններում,  երբ  վերջինս,օգտվելով  իր  սահմանադրական  իրավունքից,  հրաժարվում  է  ցուցմունք  տալուց։
  Դա  իրական  և  պատշաճ  հնարավորություն  տալիս  պաշտպանությանկողմին հարցաքննել վկային և վիճարկել նրա հայտնած փաստական տվյալների ճշմարտացիությունը»  21։
 Վճռաբեկ դատարանի նման դիրքորոշումը առավելապես հիմնված է Մարդու իրավունքների եվրոպական դատարանի նախադեպային որոշումների վրա։
 Սակայն մեր համոզմամբ՝ մեղադրյալի լռելու իրավունքը  չպետք  է  մեկնաբանվի  ի  վնաս  նրա.  այդ  պարագայում  անուղղակիձևով ստացվում է, որ քանի որ մեղադրյալը ցուցմունք չի տալիս, ուրեմն հա20 Տե՛ս Վարդանյան Ա. Ժ., նույն տեղում, էջ 161։
21 Տե՛ս Վճռաբեկ դատարանի 2014 թ.-ի մայիսի 31-ի՝ Սարիբեկ Հարությունյանի վերաբերյալ թիվԵԱՔԴ/0189/01/12 գործով որոշում, 30-րդ կետ։
կառակն  է  պնդում,  այն  է՝  ինքը  չէ  մեղավորը։
  Վճռաբեկ  դատարանի  նմանձևակերպումը  հանգում  է  նրան,  որ  մեղադրյալի  և՛  ցուցմունք  տալը,  և՛  ցուցմունք չտալը գնահատվում են մի հարթության վրա, այն է՝ դիտվում են հակասություն, այն էլ՝ էական, և ամեն դեպքում առաջանում է առերեսում կատարելու  անհրաժեշտություն։
  Մեր  կարծիքով՝  այստեղ  խախտվում  է  անմեղությանկանխավարկածը, քանզի մեղադրյալը պարտավոր չէ ապացուցել իր անմեղությունը։
 Եթե մեղադրյալը չի օգտվել իր անմեղությունն ապացուցելու իրավունքից կամ եթե օգտվել է, բայց ցանկալի արդյունքի չի հասել, ապա դա չի կարողմեկնաբանվել  ի  վնաս  նրա22։
  Հետևաբար  մեղադրյալին  լռելու  իրավունքիցօգտվելու հնարավորություն տալը ինքնանպատակ չէ, ուստի նման իրավիճակներում, մեր համոզմամբ, առերեսում չպետք է իրականացվի։
Հաջորդ հիմնախնդիրն այն է, որ Օրենսգիրքը մինչդատական վարույթումհակընդդեմ  հարցում  իրականացնելու  պատրանք  է  ստեղծում,  որը,  որպեսայդպիսին, հոմանիշ է ընկալվում առերեսում քննչական գործողությանը։
 Սրավառ դրսևորումը Վճռաբեկ դատարանի դիրքորոշումն է առ այն, որ «ՀՀ քրեական  դատավարության  օրենսգիրքն  ընդհանուր  առմամբ  բովանդակում  էպաշտպանության կողմի հակընդդեմ հարցման իրավունքը նաև նախաքննության  փուլում  կենսագործելու  համար  անհրաժեշտ  իրավական  մեխանիզմներ»։
 Եվ այստեղ Վճռաբեկ դատարանն նկատի ունի օրենսգրքի 216-րդ հոդվածը՝  մատնանշելով,  որ  «մեջբերված  քրեադատավարական  նորմի,  ինչպեսնաև առերես հարցաքննության անցկացման կարգը սահմանող այլ դրույթների համադրված վերլուծությունից ակնհայտ է, որ առերեսումը քննչական գործողություն  է,  որի  առաջնային  նպատակը  ապացույցներ  ձեռք  բերելն  է  այնպայմաններում, երբ առկա են հակասություններ երկու անձանց ցուցմունքների միջև։
 Մյուս կողմից, սակայն, առերեսումը նախաքննության փուլում միակդատավարական միջոցն է, որի օգնությամբ վարույթն իրականացնող մարմինըկարող է հնարավորություն տալ անձին վիճարկելու իր դեմ տրված ցուցմունքները՝ դրանով իսկ ապահովելով պաշտպանության կողմի «Մարդու իրավունքների և հիմնարար ազատությունների պաշտպանության մասին» եվրոպականկոնվենցիայի  (այսուհետ՝  Կոնվենցիա)  6-րդ  հոդվածի  3(դ)  ենթակետով  երաշխավորված  իրավունքը»։
  մասնավորապես  Կոնվեցիայի  6-րդ  հոդվածի  3(դ)մասի համաձայն՝ «Քրեական հանցագործություն կատարելու մեջ մեղադրվողյուրաքանչյուր ոք ունի հետևյալ նվազագույն իրավունքները. (...),22 Տե՛ս ՀՀ քրեական դատավարություն, Ընդհանուր մաս, Դասագիրք բուհերի համար։
 Հեղինակային խմբի ղեկավար և խմբագիր Գ. Ղազինյան։
 Վերահրատարակումներով 4-րդ հրատ. (1-ինհրատ.` 2000թ., 2-րդ հրատ.` 2004թ., 3-րդ հրատ.` 2005թ., 4-րդ հրատ.` 2006թ.), Եր., 4-րդ հրատ.փոփոխ. և լրաց., ԵՊՀ հրատ., 2006, էջ 163։
դ. հարցաքննելու իր դեմ ցուցմունք տվող վկաներին կամ իրավունք ունենալու, որ այդ վկաները ենթարկվեն հարցաքննության, և իրավունք ունենալուիր վկաներին կանչելու ու հարցաքննելու միևնույն պայմաններով, ինչ իր դեմցուցմունք տված վկաները»։
Վերոնշյալ  իրավունքը  նախատեսված  է  «Քաղաքացիական  և  քաղաքական իրավունքների մասին» միջազգային դաշնագրով (այսուհետ՝ Դաշնագիր),որի համաձայն՝ «Յուրաքանչյուր ոք իրեն ներկայացված ցանկացած քրեականմեղադրանքի  քննության  ժամանակ  ունի  առնվազն  հետևյալ  երաշխիքներիիրավունքը՝ լիակատար հավասարության հիման վրա. (...),ե. հարցաքննել կամ հարցաքննել տալ իր դեմ ցուցմունք տվող վկաներինև  ապահովել  իր  օգտին  ցուցմունք  տվող  վկաների  ներկայանալը  և  հարցաքննումը՝ նույն պայմաններով, ինչով և իր դեմ ցուցմունք տվող վկաներինը»։
ՀՀ  Սահմանադրության  67-րդ  հոդվածի  համաձայն՝  «Հանցագործությանհամար մեղադրվող յուրաքանչյուր ոք ունի. (...).4. իր դեմ ցուցմունք տվող անձանց հարցման ենթարկելու իրավունք, կամոր  այդ  անձինք  ենթարկվեն  հարցման,  ինչպես  նաև,  որ  իր  օգտին  ցուցմունքտվող անձինք կանչվեն և հարցաքննվեն նույն պայմաններով, ինչ իր դեմ ցուցմունք տված անձինք»։
Փաստորեն՝ Կոնվենցիայի, ինչպես նաև Դաշնագրի լույսի ներքո հակընդդեմ հարցման իրավունք նախատեսվել է նաև Մայր օրենքում։
 Սակայն գործողկարգավորումներին  համահունչ  հակընդդեմ  հարցում  կատարելու  ռեալ  հնարավորություն  այսօր  կա  դատարանում  և  այն  դեպքում,  եթե  դատարանն  ապահովում  է  համապատասխան  անձի  ներկայությունը,  ուստի  մոտեցումն  առայն,  որ  մինչդատական  վարույթում  առերեսումը  «նմանեցվում»  է  հակընդդեմհարցմանը,  չի  բխում  գործող  կարգավորումներից,  հետևաբար  անհրաժեշտ  էհստակ տարանջատել այս երկու ինստիտուտները։
Մեր  կարծիքով,  երբ  վերլուծում  ենք  «հակընդդեմ  հարցում»  և  «առերեսում»  հասկացությունները,  ակնհայտ  երևում  է,  որ  առերեսումը  հակընդդեմհարցում չի ապահովում հետևյալ պատճառներով.ա) հակընդդեմ հարցում իրականացնելու համար պետք է նախապես ծանոթ լինել անձի տված ցուցմունքներին, որովհետև հակընդդեմ հարցումն ինքնանպատակ  չէ.  պիտի  փորձել  հարցերի  միջոցով  պարզել  տրված  ցուցմունքիարժանահավատությունը։
  Իսկ  առերեսման  դեպքում,  ըստ  Օրենսգրքի  216հոդվածի,  «առերեսման  մասնակիցների  նախորդ  հարցաքննությունների  ժամանակ տված ցուցմունքների հրապարակումը թույլատրվում է նրանց կողմիցառերեսման  ընթացքում  ցուցմունքներ  տրվելուց  և  դրանք  արձանագրությանմեջ  գրառելուց  հետո  միայն»։
  Ստացվում  է,  որ  եթե  չգիտես՝  ինչ  ցուցմունք  էտրվել, հարցեր տալ չես կարող,բ) առերեսումն արվում է սահմանափակ թվով հանգամանքների վերաբերյալ, իսկ դրանք որոշում է քննիչը,գ) հարցերը, որոնք տրվում են, սահմանափակվում են քննիչի հայեցողությամբ։
  Մինչդեռ  հակընդդեմ  հարցման  դեպքում  նման  սահմանափակում  չիգործում։
 Այս դեպքում պաշտպանության կողմին հնարավորություն է տրվումստանալու առաջադրվող հարցերի պատասխանները։
Նախագծում հակընդդեմ հարցման վերաբերյալ անդրադարձ է կատարվել«Ցուցմունքների  դատական  դեպոնացումը»  գլխում,  որի  կիրառման  միջնորդության դեպքում հնարավորություն է տրվում վերոնշյալ իրավունքն իրացնելու։
  Մասնավորապես  Նախագծի  306-րդ  հոդվածի  համաձայն՝  «Ցուցմունքիդատական դեպոնացում կատարվում է դատաքննությանը ներկայանալու հնարավորություն  չունենալու  կամ  դատաքննության  ընթացքում  իրավաչափորենցուցմունք  չտալու  հիմնավոր  ենթադրության  պարագայում՝  այդ  անձից  ցուցմունքի  ստացման  պատշաճությունն ապահովելու  նպատակով»։
  Այս  դեպքումմինչդատական վարույթում նշված անձը դատարան է տարվում, և դեպոնացման մասնակիցներին հնարավորություն է տրվում պատշաճորեն իրականացնելու հակընդդեմ հարցման իրավունքը, այսինքն՝ հարցեր տալու այնպես, ինչպես  դատական  քննության  փուլում,  և  այս  դեպքում  հարցերի  սահմանափակում  չկա։
  Այսինքն՝  այս  պարագայում  երաշխավորվում  է  անձի  արդար  դատաքննության իրավունք. չէ՞ որ «անձի դատապարտումը չի կարող ամբողջապես կամ վճռական չափով հիմնվել այնպիսի անձի հայտնած տվյալների վրա,որին հարցեր ուղղելու համարժեք հնարավորություն պաշտպանության կողմըչի ունեցել23։
 Փաստորեն՝ Մարդու իրավունքների եվրոպական դատարանը, կիրառելով  և  մեկնաբանելով  Կոնվենցիայի  6-րդ  հոդվածի  3(դ)  ենթակետը,  ևսմեկ անգամ արձանագրել է, որ եթե մեղադրյալին դատավարության որևէ փուլում հնարավորություն չի տրվել հարցեր ուղղելու իր դեմ ցուցմունք տված անձին, ապա նա զրկվում է արդար դատաքննության իրավունքից24։
Նախագծի նորմերի վերլուծությունից երևում է, որ հակընդդեմ հարցումըկարող է իրականացվել՝•  մինչդատական  վարույթում,  այսինքն՝  դատավարության  այս  փուլումհնարավորություն  է  տրվում  մեղադրյալին  հարցեր  ուղղելու  իր  դեմցուցմունք տված անձին,•  ցուցմունքի դեպոնացման միջնորդության դեպքում, որը կիրառվում է,երբ այն անձը, որը պետք է ցուցմունք տա, վտանգ կա, որ դատաքննու23  Տե՛ս  Սադակը  և  ուրիշներն  ընդդեմ  Թուրքիայի  (թիվ  1)  գործով  ՄԻԵԴ-ի  2001  թվականիհուլիսի 17-ի վճիռը, գանգատներ թիվ 29900/96, 65-րդ կետ։
24 Տե՛ս Ունտերպերտինգերն ընդդեմ Ավստրայի գործով ՄԻԵԴ-ի 1986 թվականի նոյեմբերի 24-իվճիռը, գանգատ թիվ 9120/80, 31-33-րդ կետեր։
թյանը  ներկայանալու  հնարավորություն  չի  ունենա,  կամ  դատաքննության  ընթացքում  իրավաչափորեն  ցուցմունք  չտալու  հիմնավոր  ենթադրություն կա։
Այսպիսով՝ Նախագծի նման ամրագրումը, ինչ խոսք, թույլ է տալիս «առերեսում» և «հակընդդեմ» հարցում հասկացությունները տարբերել միմյանցից։
Նանե ՄելքոնյանԱՌԵՐԵՍՈՒՄ ՔՆՆՉԱԿԱՆ ԳՈՐԾՈՂՈՒԹՅԱՆ ԱՌԱՆՁԻՆ ՀԻՄՆԱԽՆԴԻՐՆԵՐԸԲանալի բառեր՝ առերեսում, մինչդատական վարույթ, տակտիկա, հարցաքննություն, էական հակասություն, հակընդդեմ հարցում, ցուցմունքի դեպոնացումԱմփոփագիր։
