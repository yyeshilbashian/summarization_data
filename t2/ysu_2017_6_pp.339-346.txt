ՊԱՌԼԱՄԵՆՏԻ ԻՆՍՏԻՏՈՒՏԸ ԿԱՌԱՎԱՐՄԱՆԺՈՂՈՎՐԴԱՎԱՐԱԿԱՆ ՄՈԴԵԼԻ ԿԱՅԱՑՄԱՆ ՀԱՄԱՏԵՔՍՏՈՒՄ Մարդկային  հասարակության  քաղաքական  և  պետական  կազմակերպման  արդի  պատկերը  իշխանության  մասին  պատկերացումների  էվոլյուցիայիարդյունք  է,  իշխանության  մարմինների  իրավասությունների  աստիճանականհղկման, տարանջատման ու գործառության պատմականորեն և հասարակայնորեն  պայմանավորված  բարդ  գործընթաց։
  Պետության  կառավարման  ժողովրդավարական մոդելի հիմքում ընկած իշխանությունների բաժանման սկզբունքը  ներկայացնում  է  օրենսդիր  իշխանության  առաջատար  գործառությունը, որն ուղղված  է  ոչ միայն  օրենքների ստեղծմանը, այլև  իշխանության  ճյուղերի և մարմինների գործունեության հստակեցմանն ու կարգավորմանը։
Թեպետ  օրենսդիր  իշխանության  գործառության  վերաբերյալ  հիշատակումները հանդիպում են պետությունների ձևավորման ու քաղաքական մտքիզարգացման վաղ շրջանից, այդուհանդերձ պառլամենտների՝ որպես օրենսդիրև ներկայացուցչական մարմնի առանձնացումը ուրվագծվել է Ջոն Լոքի, ՇարլԼոի Մոնտեսքյոյի, Ժան Ժակ Ռուսոյի, Թոմաս Հոբսի, Իմանոիլ Կանտի և այլոցտեսափիլիսոփայական և քաղաքագիտական աշխատություններում։
Ջ. Լոքը ներմուծել է օրենսդիր ու գործադիր ճյուղերի գաղափարը պետական  իշխանության  համակարգում  և  մատնանշել  առաջինի  գերակայությունըգործադիրի  նկատմամբ։
  Համապատասխանաբար,  գործադիրը  հաշվետու  էօրենսդիր  մարմնին  և  ենթակա  է  փոփոխման  կամ  վերակառուցման՝  ըստօրենսդիր  մարմնի  որոշումների1։
  Շ.  Մոնտեսքյոն,  բնութագրելով  ժողովրդիքաղաքական  ազատությունը  օրենքի  սահմաններում,  հանգել  է  այն  եզրակացության, որ քաղաքական ազատության պահպանման երաշխիքը հակազդումների  միջոցով  գործող  պետական  իշխանության  եռամաս  բաժանումն  է2։
  Ժ.Ռուսսոն և Թ.Հոբսը զարգացրին հասարակական համաձայնագրի տեսությունը, որն ընդհանուր, հասարակական կամքի ձևավորման հիմքն է և պետականկազմակերպության առաջացման պայմանը։
 Այդ կամքը ստանում է օրենքի ձևու նշանակություն, ինչը իրագործվում է օրենսդիր մարմնի ստեղծմամբ ու գործառությամբ3։
  Իշխանության  մյուս  երկու  ճյուղերի  նկատմամբ  օրենսդիր  իշխանության  գերակայության  գաղափարը  առաջ  էր  քաշել  նաև  գերմանացիփիլիսոփա  Ի.  Կանտը՝  հիմնավորելով  օրենսդրի  անհրաժեշտությունը  միայնժողովրդի միասնական կամքի դրսևորման հնարավորությամբ4։
Քաղաքական  գիտության  դասականների  հայացքները  շարունակում  ենմնալ  արդիական  նաև  ժամանակակակից  աշխարհում։
  Պետական  իշխանության ճյուղավորումը՝ օրենսդիր ճյուղի առաջնահերթության սկզբունքով, այժմշատ  քաղաքագետներ  ներկայացնում  են  որպես  օրենսդիր  մարմնի  վերահսկման գործառույթ։
 Վ. Օրլանդոյի կարծիքով՝ այդ գործառույթը արտահայտվումէ պառլամենտի կողմից կառավարության ողջ ենթակառուցվածքի գործունեության դիտարկման ու քննադատության միջոցով5։
 Պառլամենտական վերահսկման  տեսության  հայեցակարգային  հարցադրումներին  են  անդրադարձել  նաևՍ. Կոտլյարևսկին և Կ. Արանովսկին6։
 Նրանք պառլամենտական վերահսկումըդասում են ժողովրդաիշխանության կատեգորիային՝ արտահայտելով «պառլամենտի ինստիտուտի» հասկացության միջոցով։
 Կ. Արանովսկին, մասնավորապես,  մատնանշում  է  ժողովրդաիշխանության  ձևերի  բազմազանությունը։
  Ժողովրդաիշխանությունը թեև կարող է ունենալ անմիջական կամ միջնորդավորված  արտահայտություններ,  այնուամենայնիվ  ամրագրվում  է  սահմանադրության պրեամբուլայում, որից հետևում են պետական կառուցվածքի հիմքերն ունպատակները7։
 Այսպիսով՝ ժողովրդաիշխանության սկզբունքը դրվում է պառլամենտի  ինստիտուտի  հիմքում։
  Պառլամենտի  ինստիտուտի  կոմպլեքսայինվերլուծությունը բացահայտում է օրենսդիր իշխանության էությունը և արտահայտության  յուրահատուկ  ձևերը,  ուստի  հակիրճ  ներկայացնենք  պառլամենտական համակարգի կառուցվածքը և դրսևորման առանձնահատկությունները։
Պառլամենտը  (անգլերեն՝  parliament,  ֆրանսերեն՝  parlement,  parler  –  խոսել)  պետական  իշխանության  բարձրագույն  ներկայացուցչական  և  օրենսդիրմարմին  է8։
  Մ.  Զելենկովը  «պառլամենտ»  եզրույթը  բնորոշում  է  որպես  բազմանդամ  կազմ  ունեցող  ընտրովի  մարմին,  որն  ինքնուրույն  է  իշխանությանմյուս մարմինների նկատմամբ, և որի անդամները ունեն հավասար կարգավիճակ9։
Պառլամենտական համակարգի հայրենիքը համարվում է Մեծ Բրիտանիան,  որտեղ  պառլամենտը՝  որպես  դասային  ներկայացուցչական  մարմին  իհայտ  եկավ  17-18-րդ  դդ.  սահմանագլխին։
  Գաղութային  քաղաքականությանընդլայնման հետ մեկտեղ պառլամենտական համակարգը մուտք գործեց նաևистории  и  философии».  -СПб.։
  Издательство  «Лань»,  2001,  էջ  264;  Арановский  К.В.,  Государ9 Նույն տեղում, էջ 61։
Անգլիայի  գաղութները՝  Կանադա,  Ավստրալիա,  Նոր  Զելանդիա,  Իռլանդիա,Կարիբյան կղզիներ և այլն։
 Դրան հետևեց բուրժոական հեղափոխություններիալիքը, որը նույնպես նպաստեց պառլամենտական համակարգի ամրակայմանը եվրոպական մի շարք երկրներում։
 Թեև պառլամենտական համակարգը ամենամեծ  տարածումն  է  գտել  Եվրոպայում,  Ասիայի  որոշ  երկրներ  նույնպեսհետևում  են  պետական  իշխանության  պառլամենտական  ձևին։
  Հանդիպումեն  նաև  երկրներ,  որտեղ  պետական  կառավարման  նման  ձևը  ուղեկցվում  էսահմանադրական  միապետության  հետ՝  ստանալով  պառլամենտական  միապետության  ձևաչափը։
  Որպես  ներկայացուցչական  ինստիտուտ՝  պառլամենտական  համակարգը տարբեր  երկրներում արտահայտվում  է  բազմազան անվանումներով՝  ԱՄՆ-ոմ  և  Լատինական  Ամերիկայում՝  կոնգրես,  Շվեդիայում՝ռիգստագ,  Ֆինլանդիայում՝  սեյմ,  ՌԴ-ոմ՝  ֆեդերատիվ  ժողով  և  այլն։
  Այն  պետական  կառուցվածքներում,  որտեղ  պառլամենտը  հանդես  է  գալիս  որպեստվյալ  պետության  օրինաստեղծ  մարմին,  որպես  կանոն,  խոսվում  է  «պառլամենտի ինստիտուտի» եզրույթի մասին։
Պառլամենտի  ինստիտուտը  պետականաշինության  այնպիսի  համակարգէ, որը բնութագրվում է օրենսդիր և գործադիր գործառույթների հստակ տարբերակումով՝  օրենսդիր  մարմնի՝  ի  դեմս  պառլամենտի,  մյուս  պետական  մարմինների նկատմամբ առաջնահերթության սկզբունքով10։
 Ընդհանուր առմամբ,պառլամենտի ինստիտուտը ներկայանում է երեք հիմնարար սկզբունքներով՝  Ներկայացուցչական մարմնի՝ պառլամենտի կենտրոնական դիրքը արտահայտվում  է պետության  ներքին  և արտաքին քաղաքականության ուղենշման մեջ։
  Կառավարությունը  ձևավորվում  է  ղեկավարող  քաղաքական  կուսակցության կամ կոալիցիայի միջոցով, որը պառլամենտում կազմում է մեծամասնությունը։
  Կառավարությունը  պատասխանատվություն  է  կրում  պառլամենտիառջև։
 Կառավարության անբավարար գործունեության պարագայում պառլամենտը կարող է անվստահություն հայտնել ամբողջ կառավարությանը կամ որևէ նախարարի և պահանջելով նրա հրաժարականը11։
Ինչպես  վերը  նշվեց,  պառլամենտի  ինստիտուտի  գործառության  պարագայում  առկա  է  օրենսդիր  և  գործադիր  մարմինների  հստակ  տարանջատում։
Կառավարությունը կազմավորվում  է պառլամենտի  կողմից և պատասխանատու է նրա առջև։
Պառլամենտի  ինստիտուտի  կայացումը  շատ  երկրներում  տեղի  է  ունեցել19-րդ  դարում։
  Օրինակ՝  Ֆրանսիայում  այն  վերջնական  հաստատվեց  19-րդդարի  70-ական  թվականներին։
  19-րդ  դարի  վերջին  քառորդում  նույնը  տեղի10 Общая и прикладная политология։
 Учебное пособие / Под ред.В.И.Жукова, Б. И. Краснова. –ունեցավ  Գերմանիայում,  Շվեյցարիայում,  Իսպանիայում,  Պորտուգալիայում,Իտալիայում, Ավստրո-Հունգարիայում, Բելգիայում։
 Երկրորդ համաշխարհայինպատերազմի ավարտից հետո պառլամենտի ինստիտուտը կարիք ուներ վերակազմավորման ու ամրակայման, ուստի մի շարք երկրներում, օրինակ՝ Գերմանիայում,  ներմուծվեց  կառավարության  հրաժարականի  այնպիսի  մեխանիզմ,երբ  անվստահություն  հայտնելու  դեպքում  կառավարությունը  հրաժարականէր տալիս միայն նոր կազմը հաստատելուց հետո։
Ռուսաստանում  պառլամենտի  ինստիտուտի  երևույթն  ի  հայտ  եկավ1906-1907  թվականներին  և  կապված  էր  Պետական  դումայի  գործառությանհետ։
  Այդ  համակարգը  իշխանության  եկած  բոլշևիկների  կուսակցության  կողմից  դիտվում  էր  որպես  «բուրժուական  ժողովրդավարության»  դրսևորում  ևշուտով դուրս մղվեց պետական կառավարման համակարգից։
 Այն սկսեց գործառվել  միայն  Խորհրդային  Միության  փլուզման  ժամանակաշրջանից՝  1990ական  թվականներից  և  դիտվեց  ոչ  միայն  որպես  կառավարման  պառլամենտական ձև, այլև որպես անկախ, օրենսդիր իշխանության գործառության համակարգ։
 Հետխորհրդային անկախ պետականության ստեղծման այս փուլին էլշուտով հաջորդեց նախագահական կառավարման ձևը։
Հայաստանի  Հանրապետության  հետխորհրդային  պետականաշինությանընթացքը նույնպես հանգեցնում է պետական իշխանության եռամաս տարանջատմանը՝  ըստ  «պառլամենտ-կառավարություն-դատարան»  փոխկապված  ուփոխադարձ հավասարակշռող պետական կառույցների։
Հայաստանի  Հանրապետությունում  պառլամենտի  գործունեության  հիմնարար  սկզբունքներն  ամրագրված  են  1995  թ.  ընդունված  Սահմանադրության մեջ, որոնք որոշակի փոփոխությունների են ենթարկվել 2005 թ. սահմանադրական  բարեփոխումների արդյունքում12։
ՀՀ Սահմանադրությունում ամրագրված են պառլամենտի հիմնական լիազորությունները, որոնք կազմում  են պառլամենտի  սահմանադրական  կարգավիճակի  հիմքը  և  նպաստում  պառլամենտական  ժողովրդավարության  հաստատմանը, պառլամենտի ինստիտուտի ամրապնդմանը։
Հ. Հակոբյանը փաստում է ՀՀ պառլամենտի սահմանադրական կարգավիճակի հետևյալ կետերը.1.   այն  առավելություն  չունի  իշխանության  մյուս  թևերի  նկատմամբ,պառլամենտն իշխանության մի մասն է, գործում է անկախ և իրականացնում սահմանադրորեն ամրագրված իր գործառույթները՝ օրենսդրական լիազորությունները,չի կարող պետությանը, հասարակությանը վերաբերող ցանկացածհարց քննարկել և որոշում կայացնել,12 ՀՀ Սահմանադրություն, 1995 թ., 62-84-րդ հոդվածներ։
3.  վերահսկողություն է իրականացնում կառավարության նկատմամբ ևորոշակի առումով հակակշիռ դառնում նրան,4.  ընտրությունների միջոցով ձևավորված, մշտական գործող, պրոֆեսիոնալ մարմին է13։
Հեղինակը իրավամբ նշում է, որ պառլամենտը գործող ինստիտուտ է դառնում, եթե օրենքների ընդունման բացառիկ իրավունքը պատկանում է պառլամենտին, եթե այն ձևավորում է կառավարություն կամ մասնակցում վարչապետի  նշանակմանը,  եթե  կառավարությունը  սահմանադրական,  քաղաքականպատասխանատվություն է կրում պառլամենտի առջև։
 Այն՝ որպես համակարգ,լիովին  կարող  է  գործել,  եթե  իշխանությունների  տարանջատման  սկզբունքիհիման  վրա  հավասարակշռության  և  հակակշիռների  կառուցակարգերի  պայմաններում համաչափ գործում են իշխանության երեք ճյուղերը։
14Պառլամենտն  իր  գործառույթների  իրագործման  նպատակով  լիազորվումէ  անհրաժեշտ  իրավասություններով,  որոնց  համալիր  ամբողջությունը  կազմում են պառլամենտի կոմպետենտության շրջանակները։
 Ըստ կոմպետենտության ծավալի՝ պառլամենտները կարելի է բաժանել երեք խմբի.1.  Բացարձակ  որոշակի  կոմպետենտություն  ունեցող  պառլամենտներ.բնութագրական  են  ֆեդերատիվ  և  ապակենտրոնացված  ունիտար  պետությունների  համար։
  Այդ  պետություններում  կենտրոնական  իշխանությունըսահմանադրորեն  սահմանափակված  է  ֆեդերացիայի  սուբյեկտների  իրավունքներով։
  Նման  պառլամենտների  օրինակներն  են՝  ԱՄՆ-ը,  Ֆրանսիան  ևԻսպանիան։
2.  Բացարձակ  անորոշ  կոմպետենտություն  ունեցող  պառլամենտներ,որոնք  իրավունք  ունեն  օրենքներ  ընդունելու  ցանկացած  հարցի  շուրջ։
  Այսխմբի լավագույն օրինակն է Մեծ Բրիտանիայի պառլամենտը։
 Դեռ 12-րդ դարում հաստատվել է Անգլիայի՝ որպես բարձրագույն օրենսդիր մարմնի պառլամենտի  գերակայության սկզբունքը։
 Պառլամենտը իրավունք ուներ ընդունելուկամ փոփոխելու ցանկացած օրենք, և իշխանության որևէ այլ մարմին չէր կարող չեղյալ համարել այն։
 Պառլամենտների տվյալ խմբին դասվում են նաև ՆորԶելանդիայի, Ճապոնիայի, Իտալիայի և Իռլանդիայի պառլամենտները։
3.  Համեմատաբար  որոշակի  կոմպետենտություն  ունեցող  պառլամենտներ,  որոնց  իրավասությունների  սահմանները  ավելի  ճկուն  են,  քան  նախորդերկու խմբերի մոտ։
 Այսպես՝ Շվեյցարիայի Սահմանադրությունը չի պարունակում  պառլամենտի  և  կառավարության  իրավասությունների  հստակ  տարանջատումը։
  Սահմանադրության  տարբեր  հոդվածներ  աննշան  տարբերություն13  Հակոբյան  Հ.,  Պառլամենտը  և  պառլամենտարիզմը  Հայաստանի  Հանրապետությունում,Երևան, 2007, էջ 48։
14 Նույն տեղում, էջ 67։
ներով  նմանատիպ  իրավասություններ  են  վերագրում  թե´  Ֆեդերատիվ  ժողովին և թե´ Ֆեդերատիվ խորհրդին15։
Այժմ դիտարկենք պառլամենտների հիմնական իրավասությունները։
Օրենսդիր իրավասությունները կազմում են պառլամենտների կոմպետենտության  հիմնական  մասը։
  Այդ  իրավասությունների  իրագործումը  պառլամենտների գործունեության հիմքն են կազմում։
 Օրենսդիր իշխանությունը արտահայտվում  է  ներկայացուցչական  մարմնի՝  պառլամենտի  միջոցով։
  Պառլամենտի  ինստիտուտի  կայացման  փուլում  օրենսդիր  իրավասության  առկայությունը  իշխանությունների  բաժանման  տեսության  գլխավոր  ապացույցն  էր,սակայն  ներկայիս  հասարակություններում  պառլամետին  չի  կարելի  միանշանակ  վերագրել  օրենսդիր  իշխանության  գործառույթը,  քանի  որ  երկրների  գերակշռող  մասը  ցուցադրում  է  պառլամենտի  գործունեության  այնպիսի  պատկեր, երբ պառլամենտները չեն պահպանել օրինաստեղծ գործառույթի բացարձակ իրավունքը։
 Պառլամենտի բացառիկ իրավասություն է դիտվում օրինաստեղծ ակտերի ընդունումը։
 Այն կա՛մ գործառվում է պառլամենտին հատուկ իրավասությունների  շնորհիվ,  կա՛մ  ուղղվում  է  նրան  օրենսդիր  իշխանությանկողմից,  ուստի  այժմ  դժվար  է  խոսել  իշխանությունների  բացարձակ  բաժանման մասին։
Ընդհանուր  առմամբ,  պառլամենտի՝  սահմանադրությամբ  ամրագրվածօրենսդիր իրավասություններն են՝1.  օրինաստեղծ նախաձեռնության իրավունքը,2.  օրինագծերի ընդունումը,3.  բյուջեի ընդունումն ու ֆինանսական այլ իրավասությունները16։
Պառլամենտի  վերահսկողական  իրավասությունը  սովորաբար  վերաբերում  է  գործադիր  իշխանությանը,  սակայն  կարող  է  տարածվել  և  դատականիշխանության  կամ  զինված  ուժերի  վրա17։
  Գործադիր իշխանության  վերահսկողությունը  կրում  է  քաղաքական  բնույթ,  թեև  իրագործվում  է  իրավաբանական  լծակներով։
  Այլ  խոսքերով՝  պառլամենտի  հիմնական  վերահսկողությանառարկան է կառավարության քաղաքական գործունեությունը։
18Այսպիսով՝ Սահմանադրությամբ, օրենքներով և իրավական այլ ակտերովամրագրված  են  պետական  իշխանության  մարմինների  գործունեության  սկզբունքները, կազմակերպման ձևերը, փոխհարաբերությունները։
 Հ. Հակոբյանըառանձնահատուկ  կարևորում  է  պետական  իշխանության  մարմինների  կազմակերպման ձևերի և գործունեության սկզբունքների գիտատեսական վերլուծության  ընթացքում  երկրի  զարգացման  պատմական  պայմանների,  սոցիալտնտեսական  զարգացման  մակարդակի,  մշակութային  առանձնահատկությունների,  ավանդույթների,  սովորույթների,  պառլամենտական  գործունեու16 Նույն տեղում, էջ 71-73։
18 Նույն տեղում, էջ 111-112։
թյան  փորձի,  ժողովրդավարության  զարգացման  աստիճանի  և  պառլամենտիինստիտուտի կայացման ընթացքի ուսումնասիրումը։
19Յու.  Դմիտրիևը  և  Ե.  Չերկաշինը  պառլամենտի  զարգացման  մասին  խոսելիս  նույնպես  մատնանշում  են  ավանդույթների  կարևորությունը։
  Պատմական ավանդույթները քաղաքական մշակույթի մաս են կազմում։
 Դրանք, մասնավորապես, կապված են լինում պառլամենտարիզմի զարգացման առանձնահատկությունների  հետ։
  Այլ  խոսքով՝  երկրի  օրենսդիր  մարմնի  կազմավորմանև  զարգացման  կոնկրետ  պայմանները  ձևավորվում  են  պատմական  որոշակիիրողությունների  ազդեցության  տակ  և  ամրակայվում  են  քաղաքական  մշակույթի համալիր կառուցվածքում20։
Հ. Հակոբյանի համոզմամբ՝ պառլամենտի ինստիտուտը լոկ ներկայացուցչական  մարմնի առկայություն կամ օրինաստեղծ աշխատանքի տեխնոլոգիանչէ։
  Այն  հասարակական  փոխհամաձայնության  մշակույթ  է  և  ենթադրում  էպառլամենտական  ժողովրդավարության  անհրաժեշտ  և  բավարար  միջավայրի առկայություն։
 Պառլամենտի ինստիտուտը իր hերթին ներկայացնում է քաղաքական  ուժերի  իրավական,  ժողովրդավարական  փոխհարաբերությունների մի համակարգ, երբ առկա է օրինական ընտրությունների արդյունքում ձևավորված  պառլամենտ,  որտեղ թե´  քաղաքական մեծամասնությունը  և  թե՛  քաղաքական  փոքրամասնությունն  օբյեկտիվ  անհրաժեշտություն  են  և  գործումեն  սահմանադրական  հստակ  իրավասությունների  շրջանակում՝  իրականացնելով ժողովրդից պատվիրակված իշխանական լիազորություններ21։
Այսպիսով՝ պառլամենտի ինստիտուտը սահմանվում է որպես պետական,քաղաքական  կառավարման  համակարգ  իշխանությունների  տարանջատման,ժողովրդավարական ռեժիմի պայմաններում։
 Այն ժողովրդի, բնակչության շահերն  արտահայտող  ժողովրդավարական,  իրավական  կառուցակարգի,  սահմանադրաիրավական  նորմերով  երաշխավորված  բազմակուսակցական  քաղաքական համակարգի մաս է, որտեղ գործադիր իշխանությունը սահմանադրական և քաղաքական պատասխանատվություն է կրում պառլամենտի առջև,ժողովրդի ներկայացուցիչների միջոցով կարող է վերահսկողություն սահմանելկառավարության նկատմամբ, երաշխավորում և ապահովում է քաղաքացիների,  իրավաբանական  և  ֆիզիկական  անձանց  իրավունքները,  ազատություններն ու օրինական շահերը22։
19  Հակոբյան  Հ.,  Պառլամենտը  և  պառլամենտարիզմը  Հայաստանի  Հանրապետությունում,Երևան, 2007, էջ 67։
21  Հակոբյան  Հ.,  Պառլամենտը  և  պառլամենտարիզմը  Հայաստանի  Հանրապետությունում,Երևան, 2007, էջ 68-69։
22  Հակոբյան  Հ.,  Հայաստանի  Հանրապետության  Ազգային  ժողովի  հիմնախնդիրների  շուրջ,Երևան, 2005, էջ 9։
Բագրատ ԲագրատյանՊԱՌԼԱՄԵՆՏԻ ԻՆՍՏԻՏՈՒՏԸ ԿԱՌԱՎԱՐՄԱՆ ԺՈՂՈՎՐԴԱՎԱՐԱԿԱՆ ՄՈԴԵԼԻԿԱՅԱՑՄԱՆ ՀԱՄԱՏԵՔՍՏՈՒՄ Բանալի բառեր՝ Պառլամենտ, օրենսդիր իշխանություն, վերահսկման գործառույթ, ներկայացուցչական մարմին, պառլամենտի կոմպետենտության շրջանակներԱմփոփում։
