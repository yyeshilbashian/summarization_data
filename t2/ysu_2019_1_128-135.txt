ՓԱՄԲԱԿ ԳԵՏԻ ՋՐԻ ՈՐԱԿԱԿԱՆ ԴԻՆԱՄԻԿԱՆ 2014-2017 ԹԹ. Մակերևութային  ջրերի  աղտոտվածությունն  էկոլոգիական  համաշխարհայինհիմնախնդիր է, որը սերտորեն կապված է բնակչության թվաքանակի աճի, արդյունաբերության և տնտեսության ճյուղերի ինտենսիվ զարգացման հետ [2]։
Ջուրը այն միակ բնական պաշարն է, որն առնչվում է մարդկային զարգացմանբոլոր փուլերին, ոլորտներին (ջրօգտագործման հիմնական և խոշոր ոլորտները երեքնեն `արդյունաբերություն, գյուղատնտեսություն և կենցաղ), սակայն երկրի վրա մաքուրջրի  քանակն  աստիճանաբար  պակասում  է  [2]։
  Ջրի  սակավության  ամենակարևորպատճառներից մեկը նրա վտանգավոր աղտոտվածությունն է։
 Երկրի վրա սակավապաշար խմելու ջուրն աղտոտվում է տարբեր պատճառներով։
 Ավելին, մարդիկ դեռչեն սովորել ճիշտ օգտագործել ջուրը [7]։
Մակերևութային  ջրերի  որակի  գնահատումն  անհրաժեշտ  է  գետերի,  լճերի  ևջրամբարների ինքնամաքրման, ինչպես նաև ոլորտային ջրօգտագործման (ձկնարդյունաբերություն, ոռոգում, ռեկրեացիա և այլն) պիտանելիությունը պարզելու համար,որտեղ  պահանջվում  են  ջրակենսաբանական  և  ջրաքիմիական  չափանիշներիփոփոխությունների մեծությունները և նրանց փոփոխման սահմանները [1]։
Հայաստանը  դասվում  է  երկրագնդի  սակավաջուր  երկրների  խմբին։
  Վանաձորում  ջրային  ռեսուրսները  ոչ  միայն  անհավասարաչափ  են  տեղաբաշխված,  այլևանհավասարաչափ  է  իրագործվում  ջրային  ռեսուրսների  օգտագործումը  գյուղատնտեսության և արդյունաբերության ոլորտներում [1]։
Աշխատանքի նպատակը և խնդիրները։
 Վերլուծության միջոցով պարզել 20142017 թթ. ընթացքում Փամբակ գետի ջրի որակական փոփոխության դինամիկան ևդրա  ազդեցությունը  կենսացենոզի,  բնակչության  և  քաղաքի  սանիտարահիգիենիկպայմանների վրա։
 Աշխատանքի իրականացման համար հիմք են ծառայել 2014-2017թթ.  ՀՀ  բնապահպանության  նախարարության  «Շրջակա  միջավայրի  վրա  ներգործության մոնիտորինգի կենտրոն» ՊՈԱԿ-ի տվյալները։
Աշխատանքի  ընթացքը  և  վերլուծությունը։
  Փամբակ  գետը  (Դեբեդի  հիմնական վտակ) Լոռու մարզի ջրառատ գետերից մեկն է, որի երկարությունը կազմում է84  կմ,  իսկ  ջրահավաք  ավազանի  մակերեսը՝  1370  կմ2։
  Փամբակ  գետը  սկիզբ  էառնում Ջաջուռի թամքոցի 2100 մ բարձրության վրա գտնվող աղբյուրներից՝ Շիրակիև Փամբակի լեռնաշղթաների հանգուցակետում։
Փամբակ  գետի  հարակից  տարածքում  գտնվում  են  մի  շարք  գործարաններ,շինություններ,  ռեստորաններ  և  բնակելի  տներ։
  Վանաձոր  քաղաքի  տարածքովհոսող  Փամբակ  գետի  հարակից  տարածքում  են  գտնվում՝  ՋԷԿ-ը,  մետաքսիարտադրամասը,  Վանաձորի  քիմիական  գործարանը  (ժամանակին  արտադրում  էրմոտ  15000  տոննա  կարբիտ,  30000  տոննա  արհեստական  կորունդ  և  մոտ  400տոննա  մելամին),  Վանաձորի  քիմիական  մանրաթելի  գործարանը  (արտադրում  էրացետատի մանրաթել և ծխագլանակների ֆիլտրերի համար ացետատի ժապավեններ),  պոլիմերային  սոսինձների  արտադրության  պետական  ինստիտուտը,  որոնքներկայումս  չեն  գործում։
  Գետի  հարակից  տարածքում  ներկայումս  կան  քարիմշակման գործող արտադրամաս (կից գտնվում են նաև բնակելի տնակներ, որոնցկոյուղաջրերը  անմիջապեսթափվում  են  գետ),  քաղաքի  կոյուղաջրերի  նախկինմաքրման  կայան  (ներկայումս  կատարվում  է  միայն  հոսքաջրերի  մեխանիկականմաքրում,  և  կոյուղաջրերն  ամբողջությամբ  թափվում  են  Փամբակ  գետ),  ասֆալտիարտադրամաս, ավտոլվացման և սննդի կետեր, որոնց արտադրանքի թափոններըթափվում են Փամբակ գետ կամ հարակից տարածք՝ աղտոտելով այն։
 Փամբակ գետնեն  թափվում  նաև  Վանաձորի  քիմիական  գործարանի  թույների  տարածքից  ծանրմետաղներով հարուստ ջրերը, որոնք մեծ ազդեցություն են թողնում գետի ջրի որակիվրա, փոխում են ջրի միկրոֆլորան, առաջացնում են քաղաքի սանիտարահիգիենիկվիճակի  վատթարացում։
  Այստեղ  որոշ  դեր  է  խաղում  նաև  գյուղատնտեսականգործոնը, հատկապես՝ անասնապահությունը։
 Գետ են թափվում համայնքների կենցաղային աղբը, գոմաղբի որոշ մասը, բույսերի փտած մնացորդները, կենդանիներիդիակները (շուն, կատու և այլն)։
ՀՀ  կառավարության՝  «Կախված  տեղանքի  առանձնահատկություններից`յուրաքանչյուր  ջրավազանային  կառավարման  տարածքի  ջրի  որակի  ապահովմաննորմերը սահմանելու մասին» որոշմամբ (2011 թ․ հունվարի 27-ի N 75_Ն որոշում) ՀՀում մակերևութային ջրերի որակի գնահատման համակարգը ջրի քիմիական որակիյուրաքանչյուր  ցուցանիշի  համար  տարբերակում  է  կարգավիճակի  հինգ  դաս`  «գերազանց» (1-ին դաս), «լավ» (2-րդ դաս), «միջակ» (3-րդ դաս), «անբավարար» (4-րդդաս) և «վատ» (5-րդ դաս)։
 Ջրի քիմիական որակի ընդհանրական գնահատականըձևավորվում է վատագույն որակ ցուցաբերող ցուցանիշի դասով։
 Եթե մակերևութայինջրի  որակի  տարբեր  ցուցանիշներ  ընկնում  են  որակի  տարբեր  դասերի  մեջ,  ապավերջնական դասակարգման մեջ հաշվի է առնվում վատագույնը։
 Օրինակ` եթե ջրիորակի մեկ ցուցանիշ ցույց է տալիս «անբավարար» (4-րդ դաս) դասի կարգավիճակ,իսկ մնացածը ցույց են տալիս ավելի լավ կարգավիճակ, ապա այդ ջուրը դասակարգվում է «անբավարար» կարգավիճակի դասին (4-րդ դաս) [3]։
Համաձայն  բնապահպանության  նախարարության`  Լոռու  մարզի  մակերևութային ջրերի որակի գնահատման համար ընտրված դիտակետերն են՝ դիտակետ 10.5 կմ Հարթա գյուղից վերև, դիտակետ 2-0.5 կմ ք. Սպիտակից ներքև, դիտակետ 30.6 կմ ք. Վանաձորից վերև, դիտակետ 4-4.5 կմ ք. Վանաձորից ներքև։
Վերլուծության արդյունքում պարզվել է, որ Փամբակ գետի ջրերը պատկանումեն  3-րդ, 4-րդ և 5-րդ դասի աղտոտվածության։
 Տվյալները ներկայացվել են 1-5-րդգծապատկերներում։
Գծապատկեր 1. Փամբակ գետի ջրի որակական դինամիկան 2014 թ.2014  թ.  Փամբակ  գետի  ջրի  քիմիական  որակը  գետի  վերին  հոսանքում`դիտակետ  1-ում  (Հարթագյուղից  վերև  հատվածում),  «լավ»  որակի  է  (2-րդ  դաս),դիտակետ 2-ում (Սպիտակ քաղաքից ներքև հատվածում)` «անբավարար» (4-րդ դաս)՝պայմանավորված  նիտրատ  իոնով,  դիտակետ  3-ում  (Վանաձոր  քաղաքից  վերևընկած  հատվածում)`  «միջակ»  (3-րդ  դաս)`  պայմանավորված  նիտրատ  իոնով,դիտակետ 4-ում (Վանաձոր քաղաքից ներքև ընկած հատվածում)` «վատ» (5-րդ դաս)`պայմանավորված ամոնիում և ֆոսֆատ իոնների պարունակությամբ [5]։
Գծապատկեր 2. Փամբակ գետի ջրի որակական դինամիկան 2015 թ.2015  թ.  Փամբակ  գետի  ջրի  քիմիական  որակը  գետի  վերին  հոսանքում`դիտակետ 1-ում  (Հարթագյուղից վերև հատվածում), «լավ» է (2-րդ դաս), դիտակետ2-ում (Սպիտակ քաղաքից ներքև) և 3-ում (Վանաձոր քաղաքից վերև հատվածներում)`«միջակ» (3-րդ դաս). դիտակետ 2-ում (Սպիտակ քաղաքից ներքև)՝ պայմանավորվածնիտրատ  իոնով  և  ընդհանուր  անօրգանական  ազոտով  (ԸԱԱ),  դիտակետ  3-ում(Վանաձոր  քաղաքից  վերև  հատվածում)՝  պայմանավորված  նիտրատ  իոնով։
Փամբակ գետի ջրի քիմիական որակը դիտակետ 4-ում (Վանաձոր քաղաքից ներքևընկած հատվածում)` «վատ» է (5-րդ դաս)` պայմանավորված ամոնիում իոնով [4]։
Գծապատկեր 3. Փամբակ գետի ջրի որակական դինամիկան 2016 թ.2016  թ.-ին  Փամբակ  գետի  ջուրը  դիտակետ  1-ում  (Հարթագյուղից  վերևհատվածում) «լավ» որակի է (2-րդ դաս), դիտակետ 2-ում (Սպիտակ քաղաքից ներքև)՝«անբավարար»  (4-րդ  դաս)՝  պայմանավորված  նիտրատ  իոնով,  դիտակետ  3-ում(Վանաձոր  քաղաքից  վերև  հատվածում)`  «միջակ»  (3-րդ  դաս)՝  պայմանավորվածնիտրատ  իոնով,  ընդհանուր  անօրգանական  ազոտով  և  կախված  մասնիկներով,դիտակետ  4-ում  (Վանաձոր  քաղաքից  ներքև  հատվածում)՝  «վատ»  (5-րդ  դաս)`պայմանավորված ամոնիում իոնով [3]։
Գծապատկեր 4. Փամբակ գետի ջրի որակական դինամիկան 2017 թ.2017  թ.-ին  Փամբակ  գետի  ջուրը  դիտակետ  1-ում  (Հարթագյուղից  վերև),դիտակետ 2-ում (Սպիտակ քաղաքից ներքև) և դիտակետ 3-ում (Վանաձոր քաղաքիցվերև հատվածներում) «միջակ» որակի է (3-րդ դաս)` պայմանավորված  վանադիում,երկաթ, նիտրատ իոններով, դիտակետ 4-ում (Վանաձոր քաղաքից ներքև հատվածում)՝ «վատ» որակի է (5-րդ դաս)՝ պայմանավորված հիմնականում նիտրիտ, նիտրատ և ամոնիում իոններով [6]։
Գծապատկեր 5. Փամբակ գետի ջրի որակի դինամիկան 2014-2017 թթ. ընթացքումԳծապատկերից երևում է, որ ջրի որակը 2014-2017 թթ․ ընթացքում «լավ» որակիեղել  է  միայն  դիտակետ  1-ում  (0.5  կմ  գյ.  Հարթագյուղից  վերև),  «միջակ»  որակի՝հիմնականում դիտակետ 3-ում (0.6 կմ ք. Վանաձորից վերև), «անբավարար» որակիհիմնականում  դիտակետ  2-ում  (0.5  կմ  ք.  Սպիտակից  ներքև),  իսկ  «վատ»  որակիմիայն դիտակետ 4-ում (4.5 կմ ք. Վանաձորից ներքև)։
 Ընդ որում, ջրի որակի դրականդինամիկա չի գրանցվել։
 Ջրի «անբավարար» և «վատ» որակները պայմանավորվածեն նիտրատ, նիտրիտ, ամունիում իոնների և  ԸԱԱ-ի գերազանցող քանակությամբ։
Ե՛վ  ամոնիում,  և՛  նիտրիտ  իոններն  օրգանական  աղտոտվածության  ինդիկատորներ են։
 Այսինքն՝ աղտոտումը տեղի է ունենում ամբողջ քաղաքի տարածքում,ինչի  պատճառով  Փամբակ  գետի  ջրերը,  չնայած  ինքնամաքրման  մեծ  ներուժին  ևթթվածնային ռեժիմի բավարարվածությանը, չեն հասցնում մաքրվել։
Ամունիումային  իոնների  առկայությունը  պայմանավորված  է  օրգանականնյութերից հատկապես սպիտակուցների քայքայման կենսաքիմիական գործընթացներով,  որտեղ  կարևորվում  են  ամինաթթուները։
  Ամոնիումային  իոնների  քանակության  տարեկան  տատանումներն  այս  կամ  այն  չափով  բնութագրում  են  ջրիաղտոտվածության աստիճանը։
 (NH4)+ կարող է լինել ինչպես օրգանական նյութերում՝սպիտակուցներում,  այնպես  էլ  անօրգանական  պարունակություններում՝  NH4NO3 (ամոնիակային սելիտրա)։
 Վերջինս օգտագործվում է գյուղատնտեսության մեջ որպեսպարարտանյութ՝  մշակաբույսերի  պարարտացման  համար,  որտեղից  հոսող  ջրերիմիջոցով թափանցում է գետեր [1]։
ԸԱԱ-ի մեծ քանակությունը կրկին վկայում է այն մասին, որ քաղաքի տարածքումև  գյուղական  համայնքներում  (Վանաձոր,  Դարպաս,  Լեռնապատ  և  այլն)  գետերըենթարկվում են օրգանական և անօրգանական աղտոտման, որի աղբյուրը կենցաղային հոսքերը և գյուղատնտեսական թափոններն են։
Մարդու  գենետիկայի  վերաբերյալ  գիտական  տվյալները  հաստատում  են,  որջրում առկա քիմիական տարբեր նյութեր, սննդային շղթայով թափանցելով մարդուօրգանիզմ՝ որպես մուտագեններ, մի շարք հիվանդությունների առաջացման պատճառ  են  դառնում։
  Այդ  հիվանդությունների  մի  մասը  ժառանգաբար  փոխանցվում  էսերնդեսերունդ [1]։
Վանաձոր քաղաքում բնակչության սոցիալական և տնտեսական գործունեությունը խիստ բացասական է ազդում Փամբակ գետի ջրի որակի վրա,  որը կարող էարգելակել գետի ջրի ոլորտային ջրօգտագործման հնարավորությունները։
Կարելի  է  եզրակացնել,  որ  2014-2017  թթ.  ընթացքում  Փամբակ  գետի  ջրիդրական  որակական  դինամիկա  չի  գրանցվել,  որի  հիմնական  պատճառը  քաղաքիսանիտարահիգիենիկ պայմանների ոչ ճիշտ պահպանումն է։
 Փամբակ գետի ջրերիաղտոտվածության  աստիճանի  մեղմացման,  ինչպես  նաև  քաղաքի  և  հարակիցհամայնքների  սանիտարահիգիենիկ  պայմանների  բարելավելման  համար  պետք  էառաջարկում եմ իրականացնել համալիր միջոցառումներ՝ նվազեցնելով կենցաղայինթափոնների  և  կեղտաջրերի  անմիջական  ներհոսքը  գետեր,  որոնք  պարտադիր  ենյուրաքանչյուր  քաղաքի  ջրերում  սանիտարահիգիենիկ  թույլատրելի  սահմաններիներքին շեմը պահպանելու համար։
ԳՐԱԿԱՆՈՒԹՅՈՒՆ[1] Զալինյան Ս. Ա., «Տնտեսական գործունեության ազդեցությունը Փամբակ գետի ևնրա վտակների ջրերի որոկի վրա։
 Ատենախոսություն», Երևան, 2013, 139 էջ։
[2] Խաչիկյան Թ. Գ., «Սևանա լճի ջրհավաք ավազանի գետերի ֆիտոպլանկտոնիարդի բնութագիրը։
 Սեղմագիր», Երևան, 2013 թ., 25 էջ։
[3]  Տեղեկանք  ՀՀ  շրջակա  միջավայրի  էկոլոգիական  մոնիտորինգի  արդյունքներիմասին, ՀԱՅԷԿՈՄՈՆԻՏՈՐԻՆԳ (Շրջակա միջավայրի վրա ներգործության մոնիտորինգի կենտրոն), EIMC  N 17-1/16, Տարեկան 2016,http։
//www.mnp.am//images/files/nyuter/2017/February/axtot_djur_tar2016.pdfկատարվել է՝ 14․02․2018)։
[4]  Տեղեկանք  ՀՀ  շրջակա  միջավայրի  էկոլոգիական  մոնիտորինգի  արդյունքներիմասին, ՀԱՅԷԿՈՄՈՆԻՏՈՐԻՆԳ (Շրջակա միջավայրի վրա ներգործության մոնիտորինգի կենտրոն), http։
//www.mnp.am//images/files/nyuter/2016/January/2.2.2_axtot_djur_tar2015.pdf(հղումը կատարվել է՝ 13․01․2018)։
[5] ՀՀ շրջակա միջավայրի նախարարություն, Ջրային ռեսուրսներ, http։
//www.mnp.am/am/pages/189 (հղումը կատարվել է՝ 29․10․2018)։
[6]  Տեղեկանք  ՀՀ  շրջակա  միջավայրի  էկոլոգիական  մոնիթորինգի  արդյունքներիմասին, Շրջակա միջավայրի վրա ներգործության մոնիտորինգի կենտրոն, EIMC  N(հղումը2017,  http։
//www.mnp.am/uploads/1/1521046228Annual-17.pdf18-1/17,  Տարեկան(հղումը կատարվել է՝ 19․08․2018)։
http։
//www.mynews.am/hy/content/%D5%BB%D5%B8%D6%82%D6%80%D5%A8%D5%AF%D5%B5%D5%A1%D5%B6%D6%84-%D5%A7 (հղումը կատարվել է՝ 14.02.2018)։
Մուրադյան Նելլի ՓԱՄԲԱԿ ԳԵՏԻ ՋՐԻ ՈՐԱԿԱԿԱՆ ԴԻՆԱՄԻԿԱՆ 2014-2017 ԹԹ.Բանալի բառեր՝ ջրի որակ, կենցաղային թափոններ, թույլատրելի սահմաններ,ջրերի աղտոտվածություն։
