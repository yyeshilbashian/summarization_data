ՀԵՏԸՆՏՐԱԿԱՆ ԳՈՐԾԸՆԹԱՑՆԵՐԻ ՄԵԿՆԱԲԱՆՄԱՆԱՌԱՆՁՆԱՀԱՏԿՈՒԹՅՈՒՆՆԵՐԸ ԲՈՒՐԴԻԵԻ «ՍՈՑԻԱԼԱԿԱՆ ԴԱՇՏ» ԵՎ«ՀԱԲԻՏՈՒՍ» ՀԱՅԵՑԱԿԱՐԳԱՅԻՆ ՄՈՏԵՑՈՒՄՆԵՐԻ ՀԱՄԱՏԵՔՍՏՈՒՄՀետընտրական  գործընթացները  Հայաստանում։
  Պատմական  ակնարկ.Հայաստանում  նախորդ  երկու  տարիների  ընթացքում  Ընտրական  օրենսգրքի  ևընտրական գործընթացների կազմակերպման ու անցկացման ընթացակարգերում միշարք փոփոխություններ տեղի ունեցան, կազմակերպվեցին մի շարք ընտրություններ՝սահմանադրական  հանրաքվեից  ընդհուպ  ՏԻՄ  ընտրություններ։
  Հետընտրականգործընթացները  թվարկված  բոլոր  ընտրությունների  արդյունքում  նախկինում  անցկացված  ընտրությունների  համեմատությամբ  հարաբերականորեն  խաղաղ  անցան։
Ընտրությունների արդյունքները հանրահավաքների կամ քաղաքացիական այլ շարժումների  տեսքով  հանրային  հուզումներ  չառաջացրին։
  Թվում  է,  թե  խորհրդարանական վերջին՝ 2017 թ. ապրիլի 2-ի ընտրությունները, Հայաստանում անցկացվածխորհրդարանական ընտրությունների մեջ ամենակազմակերպվածն էին։
 Ընդ որում,2017 թ. տեղի ունեցած թե՛ խորհրդարանական [1], թե՛ մայիսի 14-ի ավագանու ընտրությունների արդյունքներն [2] ընդունեց և պաշտոնապես լեգիտիմ ճանաչեց ընտրություններին մասնակցած ընդդիմադիր «Ելք» դաշինքը։
 Այդուհանդերձ, այս ընտրություններն էլ ուղեկցվեցին մի շարք խախտումներով՝ նախընտրական քարոզարշավի, քվեարկության և արդյունքների հաշվարկի ընթացքում [3]։
Ընդհանուր  առմամբ,  երկրի  անկախացումից  ի  վեր՝  սկսած  1991  թ.-ից,խորհրդարանական ընտրություններ անցկացվել են 1995, 1999, 2003, 2007, 2012 և2017  թվականներին։
  Այժմ  պատմական  ակնարկ  կատարելով՝  ներկայացնենքխորհրդարանական ընտրությունների հետընտրական զարգացումները քվեարկության արդյուքների հրապարակումից հետո։
Այսպես,  ՀՀ  առաջին  գումարման  Ազգային  ժողովի  1995  թ.  ընտրություններիարդյունքներն ընդդիմադիր քաղաքական մի շարք կուսակցություններ լեգիտիմ չհամարեցին։
  Բացի  այդ,  ընտրություններից  առաջ  Լևոն  Տեր-Պետրոսյանն  արգելել  էր«Դաշնակցություն» կուսակցության գործունեությունը Հայաստանում, ինչն առաջացրել էր հանրային լայն քննարկումներ և դժգոհություն։
 1995 թ. հունիսի 21-ին ընտրություններից  հետո  Թատերական  հրապարակում  կազմակերպվեց  հանրահավաք,որտեղ երկրապահներն իրենց մտահոգությունն էին հայտնում անցկացված ընտրությունների արդյունքների վերաբերյալ՝ համարելով դրանք կեղծված։
«Էպոխա» շաբաթաթերթը 1995 թ. հուլիսի 14-ի իր համարում հետևյալն է գրումընտրությունների  արդյունքների  վերաբերյալ.  «Միայն  հուլիսի  10-ին  ընդդիմությանառաջնորդները  սկսեցին  վրդովվել  ԿԸՀ-ի  կողմից  հայտարարված  թվերիկապակցությամբ և մեղադրել իշխանություններին «աննախադեպ կեղծարարության,բիրտ ուժի օգտագործման և անօրինական գործողությունների համար» [4]։
1999 թ. մայիսի 30-ին անցկացված խորհրդարանական ընտրությունները չնայած նախորդից համեմատաբար ավելի խաղաղ ընթացան, սակայն աչքի ընկան ընտրական ցուցակներում տեղ գտած մեծաթիվ անճշտություններով [5]։
 Այսուհանդերձ,1999 թ. քաղաքական հետընտրական գործընթացների առանցքային իրադարձությունը 1999 թ. հոկտեմբերի 27-ի ահաբեկչությունն էր [6], որն ամբողջությամբ փոխեցընտրությունների արդյունքում ձևավորված քաղաքական դաշտը և երկրի զարգացման ընդհանուր տրամաբանությունը։
2003 թ. մայիսի 25-ին ՀՀ երրորդ գումարման Ազգային ժողովի ընտրություններիհետ մեկտեղ անցկացվում էր Սահմանադրության մեջ փոփոխություններ կատարելուհանրաքվեն.  վերջինս  ժողովրդի  կողմից  աջակցություն  չստացավ։
  Բացի  այդ,ընտրությունների արդյունքում խորհրդարանում բացարձակ մեծամասնություն կազմելու համար ոչ մի կուսակցություն անհրաժեշտ քվե չստացավ, ինչով պայմանավորված էլ, երեք կուսակցություններ ձևավորեցին կոալիցիոն կառավարություն։
 Այս ընտրությունների հետընտրական զարգացումները նման էին 1995 թ. անցկացված ընտրություններին, քանի  որ  ընդդիմությունը պատրաստվում էր բոյկոտել ընտրությունների արդյունքում ձևավորված խորհրդարանը։
 Ընդդիմադիր մի շարք քաղաքականգործիչներ  հայտարարեցին,  որ  ընտրությունները  կեղծվել  են։
  «Արդարություն»  կուսակցության  անդամները  բոյկոտեցին  խորհրդարանի  առաջին  նիստը,  սակայնչհրաժարվեցին իրենց պատգամավորական մանդատներից [7]։
2007  թ.  մայիսի  25-ին  տեղի  ունեցած  խորհրդարանական  ընտրություններնաչքի  չընկան  հետընտրական  ակտիվ  իրադարձություններով՝  բողոքների,  բոյկոտների  և  հանրահավաքների  տեսքով։
  Ընտրություններին  մասնակցած  քաղաքականուժերն ընդունեցին քվեարկության արդյունքները։
2012 թ. մայիսի 6-ի հինգերորդ գումարման Ազգային ժողովի ընտրություններըևս անցան առանց հետընտրական արտառոց զարգացումների։
2015 թ. դեկտեմբերի 6-ին հանրապետության ամբողջ տարածքում անցկացվեցսահմանադրական  փոփոխությունների  հանրաքվե,  որն  ուղեկցվեց  բազմաթիվընտրախախտումներով [8]։
 Այդուհանդերձ, հանրաքվեի արդյունքում քաղաքացիների մեծամասնությունը կողմ քվեարկելով նախագծին՝ «այո» ասաց կիսանախագահական կառավարման մոդելից խորհրդարանական կառավարման համակարգին անցնելու գործընթացին։
 2017 թ. ապրիլի 2-ին առաջին անգամ Հայաստանում անցկացվեցին խորհրդարանական ընտրությունները, այսպես կոչված, վարկանիշային ընտրակարգով և էլեկտրոնային քվեարկության համակարգի կիրառմամբ։
Սոցիալական տարածություն և ընտրություններ. Առհասարակ, յուրաքանչյուրքաղաքական ընտրություն և ընտրական գործընթաց  իրականացվում է սոցիալականև ֆիզիկական որոշակի տարածության մեջ։
 Ընտրական գործընթացների ժամանակերկրի  բաժանվում  է  տարածքային  միավորների՝  ընտրատեղամասերի  և  ընտրատարածքների,  որոնք  հաշվետու  են  և  վերահսկվում  են  Կենտրոնական  ընտրականհանձնաժողովի կողմից։
 Անձի կամ սոցիալական ագենտների մակարդակում քաղաքական ընտրությունների անցկացման ընթացքում քվեարկության վայրը՝ ընտրատեղամասը,  որոշվում  է  ընտրացուցակներով՝  ըստ  ընտրողի  բնակության,  գրանցմանև/կամ գտնվելու վայրի։
 Ըստ էության, ընտրական գործընթացները, ինչպես և ցանկացած հասարակական գործընթաց, տեղի են ունենում որոշակի սոցիալական տարածության մեջ։
 Այս տրամաբանությամբ ընտրական գործընթացները ևս դիտարկելիեն  սոցիալական  տարածության  համատեքստում,  իսկ  ընտրական  վարքը՝  որպեսսոցիալական ագենտների դրսևորած վարք, ենթադրում է այդ վարքը կառուցվածքավորող սոցիալական պրակտիկաների առկայություն։
 Առայժմ, ըստ Բուրդիեի տեսության,  կանգ  առնենք  ընտրական  գործընթացները  սոցիալական  տարածության  մեջմեկնաբանելու խնդրին։
Հատկանշական  է,  որ  Բուրդիեն  սոցիոլոգիան  նույնացնում  էր  սոցիալականտեղաբանության հետ։
 Ըստ Բուրդիեի, սոցիալական աշխարհը բազմաչափ տարածություն է, որը կառուցված է դիֆերենցիացիայի և տեղաբաշխման սկզբունքներով, ևձևավորվել է դիտարկվող սոցիալական հանրույթի մեջ  առկա որակների կամ բնութագրիչների  համախմբությամբ,  որոնք  ունակ  են  տվյալ  հանրույթի  ներսում  իրենցհասցեատիրոջը որոշակի ուժ և իշխանություն հաղորդել։
 Այսպիսով, ագենտները ևագենտների խմբերը բնորոշվում են այդ տարածության ներսում իրենց զբաղեցրածհարաբերական  դիրքերով։
  Նրանցից  յուրաքանչյուրը  գտնվում  է  որոշակի  դիրքումկամ հարակից դիրքեր զբաղեցնողների դասակարգերում, և իրականում հնարավորչէ  զբաղեցնել  միաժամանակ  երկու  հակադիր  դիրքեր։
  Ընտրված  չափանիշներով,որոնք առանձնացվել են այդ տարածությունը կառուցակցելու համար, և դրա ակտիվցուցիչներն են, այդ դաշտը հնարավոր է բնութագրել որպես որոշակի ուժերի հարաբերակցման  դաշտ,  այսինքն՝  որպես  ուժերի  օբյեկտիվ  հարաբերակցման  համախմբություն, որոնք վերագրվում և տարածվում են այդ դաշտում գտնվող բոլոր անդամների վրա և չեն հանգում անհատական ագենտների մտադրություններին կամ նրանցանուղղակի փոխազդեցություններին [9]։
Ընտրությունների ժամանակ մենք արդեն գիտենք, թե որ ընտրատեղամասերում է թեժլինելու։
  Ընտրություններից  մի  քանի  օր  առաջ  այդ  տեղամասերի  հարևանությամբ  ապրող,այսպես  կոչված,  «թաղի  տղերքն»  են  ակտիվանում։
  Մեր  թաղում  ընտրություններից  մի  օրառաջ շտաբերի վրա լամպչկաներ էին կախել. ոնց որ պանիխիդա լիներ։
 Էդտեղի աշխատողներն ինտենսիվ ինչ-որ աշխատանքներ էին վարում։
 Բոլորին էլ ճանաչում ենք։
 Հիմնականումիրենք  այդ  տարածքի  թաղապետարանի  աշխատողներն  են  կամ  իրանց  բարեկամներն  ուընկերները.  մեր  մոտ,  օրինակ,  ամբողջ  փողոցը  հանրապետական  թեկնածուներից  մեկիբարեկամներն  էին,  մյուսներն  էլ  կա´մ  համատիրության  աշխատողներից  էին,  կա´մ  էլչգիտեմ՝ նենց մարդիկ էին, որ մի ժամանակ կարծում էինք,  թե ընդդիմադիր են, բայց դեերևի աշխատանք չունեն, հիմա էդպես են փող վաստակում։
 Մի օր տեսա, հարցրեցի, ասեցի,լսի, դու սաղ կյանքդ դրանց հայհոյում էիր, հիմա եկել, խառնվել ես դրանց, բա տենց ոնցկլինի։
 Ասեց, դե հիմա քանի ընտրություններ են, խնդրել են, որ օգնեմ իրենց՝ ծանոթ մարդիկեն,  տղայիս  ընկերներն  են  սաղ,  հո՞  չեմ  կարա  տղուս  ասեմ,  գնա՝  ինչ  ուզում  ես  արա(մեջբերում խորին հարցազրույցից, դիտորդ)։
Սոցիալական տարածության կառուցակցման համար կապիտալը, որը կարող էնյութապես  դրսևորվել  օբյեկտիվ  վիճակում,  տվյալ  ժամանակահատվածում  դաշտիվրա տարածվող իշխանություն է։
 Ընտրությունների ընթացքում կապիտալի առանձինտեսակները,  ինչպես  խաղի  մեջ  հաղթաթղթերը,  օժտում  են  իշխանությամբ,  որըորոշում է տվյալ դաշտում հաղթանակի հնարավորությունները. յուրաքանչուր դաշտինև ենթադաշտին համապատասխանում է յուրահատուկ կապիտալ, որը հասանելություն ունի տվյալ դաշտում որպես իշխանություն կամ խաղում ներկայացված խաղադրույք։
  Օրինակ,  մշակույթային  կապիտալի  մեծությունը  (նույնը  վերաբերում  է  նաևտնտեսական կապիտալին) որոշում է բոլոր խաղերում հաղթանակի հնարավորությունների  համախմբությունը,  որտեղ  գործի  է  դրվում  մշակութային  կապիտալը,  իսկսոցիալական  տարածության  մեջ  մասնակցում  է  դիրքերի  որոշմանը  այնքանով,որքանով այդ դիրքը կախված է մշակութային դաշտում հաջողության հնարավորությունից [9]։
Այսպիսով,  տվյալ  ագենտի  կամ  ընտրողի  դիրքը  սոցիալական  տարածությանմեջ  կարող  է  տարբեր  դաշտերում  որոշվել  իր  դիրքով,  ինչպես  նաև  յուրաքանչյուրառանձին դաշտում ընթացող իշխանության բաշխման միջոցով։
 Այն գլխավորապեսվերաբերում է տնտեսական (իր տարատեսակներով հանդերձ), մշակութային և սոցիալական  կապիտալներին,  ինչպես  նաև  խորհրդանշական  կապիտալին,  որը  հաճախ անվանում են հեղինակություն, վարկանիշ, անուն և այլն։
 Հենց այս ձևով են կապիտալի մյուս տեսակներն ընկալվում և ճանաչվում լեգիտիմ։
 Կարելի է կառուցել սոցիալական  դաշտի  պարզեցված  մոդել՝  ենթադրելով  յուրաքանչյուր  ագենտի  դիրքըտարածական բոլոր հնարավոր խաղերի դրսևորումներով։
 Պետք է ընդունել նաև, որյուրաքանչյուր դաշտ ունի իր տրամաբանությունը և սեփական հիերարխիան այնպես,որ տնտեսական դաշտը ձգտում է իր կառուցվածքը փաթաթել այլ դաշտերին։
  Բացիայդ, սոցիալական դաշտը կարելի է նկարագրել որպես դիրքերի բազմաչափ տարածություն,  որտեղ  գոյություն  ունեցող  ցանկացած  դիրք  կարող  է  որոշվել՝  ելնելովբազմաչափ կոորդինատային համակարգից, որոնց նշանակությունները կորելացվումեն տարբեր փոփոխականների հետ։
 Այսպիսով, ըստ կապիտալի ընդհանուր ծավալի,ագենտները  դրա  մեջ  տեղաբաշխվում  են  առաջին  չափման  մակարդակում,  իսկչափման երկրորդ մակարդակում բաշխվում են ըստ իրենց ունեցած կապիտալներիհամադրության,  ինչպես  նաև  ընդհանուր  սեփականության  համախմբության  մեջ՝տարբեր տեսակի կապիտալներում ունեցած հարաբերական կշռով։
 Տվյալ դեպքումագենտներն այդ հարաբերություններում «օբյեկտիվորեն» իրենց դիրքերով են որոշվում։
  Դրանք  ինստիտուցիոնալացված  են  կայուն,  սոցիալապես  ընդունված  կամիրավաբանորեն երաշխավորված սոցիալական կարգավիճակով։
 Այդ ձևը որոշում էառկա  կամ  պոտենցիալ  իշխանությունը  տարբերը  դաշտերում  և  հասանելությունըյուրահատուկ եկամուտներին, որոնք այն տալիս է [9]։
Տվյալ տարածության մեջ ագենտների զբաղեցրած դիրքերի իմացությունը ներհատուկ հատկանիշների՝ պայմանների կամ դրանց հարաբերական հատկանիշների՝դիրքերի մասին տեղեկատվություն է պարունակում։
 Իմանալով դիրքերի տարածությունը,  կարելի  է  առանձնացնել  դասակարգեր,  այսինքն  խմբեր՝  որպես  նույն  դիրքըզբաղեցնող ագենտների համախմբություն, ովքեր ներգրավվելով միևնույն պայմաններում և ենթարկվելով նույն հանգամանքներին, բոլոր հնարավորություններն ունենձեռք  բերելու  միևնույն  դիսպոզիցիաները  և  հետաքրքրությունները,  հետևաբար,վերարտադրել  նաև  համանման  պրակտիկաներ՝  զբաղեցնելով  նման  դիրքեր։
  Այս«թղթի վրա գրված» դասակարգն ունի տեսական գոյության հնարավորություն, և թույլէ  տալիս  բացատրելու  և  կանխատեսելու  դասակարգվողների  պրակտիկաներն  ուբնութագրիչներն ու վարքը, որը հանգեցնում է խմբի մեջ նրանց համախմբմանը։
 Սակայն իրականում այն «իրական» դասակարգ չէ որպես մարդկանց խումբ, ովքեր մոբիլիզացված են և պատրաստ պայքարի։
 Այս առումով կարելի է պնդել, որ այն միայն«հնարավոր»  դասակարգ  է,  քանի  որ  իրենից  ներկայացնում  է  ագենտներիհամախմբություն,  ովքեր  օբյեկտիվորեն  ավելի  քիչ  կհակազդեն,  եթե  կարիք  լինիիրենց  մոբիլիզացնելու  [9]։
  Ընտրությունների  ընթացքում  այս  զանգվածքներն,  ըստէության, նրանք են, ովքեր ընտրում են այս կամ այն կուսակցությանը՝ ելնելով այնհանգամանքից,  որ  իրենք  ստացել  են  այդ  ձայնի  դիմաց  նյութական  պարգև  կամսոցիալական կարգավիճակ, և որպես այդպիսին, համարվում են քաղաքական այսկամ  այն  ուժի  «հնարավոր»  ընտրազանգվածը,  ովքեր,  ամենայն  հավանականությամբ, պատրաստ չեն պայքարելու այդ քաղաքական ուժի կամ թեկնածուի քաղաքական հայացքները կամ գաղափարական պայքարն իրականացնելու և պաշտպանելուհամար։
Ընտրական գործընթացներում այն, ինչ գոյություն ունի և ինչի մասին կարող ենքխոսել,  վերաբերում  է  հարաբերությունների  տարածությանը։
  Վերջինս,  ըստ  Բուրդիեյի, նույնքան իրական է, որքան աշխարհագրական միջավայրը, որի ներսում տեղաշարժերը  վճարվում  են  աշխատանքով,  ջանքերով  և  հատկապես  ժամանակով(գնալ  ներքևից  վերև  նշանակում  է  բարձրանալ,  սողոսկել  և  կրել  սեփական  մաշկիվրա  դրա  հետքերը)։
  Ըստ  Բուրդիեի՝  սոցիալական  իրականության  բացատրման,անկողմնակալ, օբյեկտիվ տեսության մեջ պետք է հասկանալ և ընդգրկել ագենտների՝սոցիալական իրականության մասին պատկերացումները, այսինքն՝ նրանց ներդրումնայդ  հայացքը  ձևավորելու  գործում,  ինչպես  նաև  պատկերացումների  ստեղծմանմիջոցով  սոցիալական  իրականության  ձևավորման  գործընթացում  ունեցած  դերը,որը  նրանք  մշտապես  ունեն`  աշխարհայացքը  կամ  սեփական  դիրքն  իրենցինքնությանը  վերագրելու  համար։
  Սոցիալական  իրականության  ընկալումըսոցիալական  կառուցվածքավորման  երկակի  արտադրանք  է։
  Օբյեկտիվորեն  այնկառուցվածքավորվում է սոցիալական միջավայրում, քանի որ հատկանիշները, որոնքբնորոշում են ագենտներին կամ ինստիտուտներին, ընկալվում են ոչ թե անկախ, այլհակառակը՝  շատ  անհավանական  համադրություններով։
  Սուբյեկտիվ  կողմերըդիտարկելիս՝  սոցիալական  իրականության  ընկալումը  կառուցվածքավորվում  էայնպես, որ ընկալման ու գնահատման մեխանիզմները հարմարեցվեն տվյալ պահին,և  այն  ամենն,  ինչ  ներկայացված  է  (մասնավորապես  լեզվի  մեջ),  նախորդխորհրդանշական  պայքարի  արդյունք  է  և  արտահայտվում  է  առավել  կամ  պակասձևափոխված  խորհրդանշական  ուժերի  բաշխման  արդյունքում։
  Այդուհանդերձ,օբյեկտները  կարող  են  ընկալվել  և  արտահայտվել  տարբեր  կերպ։
  Որպես  բնականմիջավայրի  օբյեկտներ,  դրանք  միշտ  ենթադրում  են  մասնակի  անորոշություն  ևփոփոխականություն, քանի որ, օրինակ, առավել կայուն համադրությունները երբեք չեն  հիմնվում  միայն  առանցքային  հատկանիշների  միջև  առկա  վիճակագրականկապերի  վրա,  այլ  որպես  պատմության  օբյեկտներ,  ժամանակի  ընթացքումենթարկվում  են  փոփոխությունների,  և  դրանց  նշանակությունն  ինքնին  անհայտ  է,հետաձգված և հարաբերականորեն չդետերմինացված։
 Այս տեսանկյունից անորոշ է,թե ինչ հիմք է ստեղծում աշխարհայեցողության պլյուրալիզիստական կողմնորոշմանհամար։
  Այն  կապված  է  տեսանկյունների  բազմազանության  և  ամեն  տեսակխորհրդանշական պայքարների հետ, որոնք առաջանում են սոցիալական աշխարհիլեգիտիմ հայացքների արտադրության ու այդ հայացքները փաթաթելու կամ ներազդելու հետ։
Սոցիալական  իրականության  ընկալման  կատեգորիաները  համարվում  ենհիմնականում սոցիալական տարածության օբյեկտիվ կառուցվածքներ, որի արդյունքում դրանք ագենտներին ուղղորդում են ընկալել և ընդունել սոցիալական աշխարհնայնպիսին, ինչպիսին կա, ընդունել այն իբրև ենթադրելի մի բան, և ոչ թե ընդդիմանալ՝ հակադրելով դրան տարբեր, անգամ անտագոնիստական հնարավորություններ։
Դիրքի զգացումը, ինչպես նաև այն, թե ինչ է կարելի կամ ինչ չի կարելի «քեզ թույլտալ», իր մեջ ամփոփում է սեփական դիրքի լռելյայն ընկալում, սահմանների, այն է՝տարածության զգացում, որը նշանակում կա´մ ընդունում են ու հարգում, կա´մ ստիպում են ուրիշներին հարգել։
 Եթե ուժերի օբյեկտիվ փոխհարաբերությունները ձգտումեն  վերարտադրել  իրենց  սոցիալական  իրականության  այն  տեսանկյունից,  որըմշտապես  ներառված  է  այդ  հարաբերություններում,  ապա,  նշանակում  է,  որսկզբունքները, որոնք կառուցվածքավորում են սոցիալական իրականության այդ աշխարհայեցողությունը,  ընկած  են  սոցիալական  իրականության  օբյեկտիվ  կառուցվածքներում,  իսկ  ուժերի  հարաբերակցություններն  էլ  այդ  հարաբերություններիընկալման կատեգորիաների ձևով ներկայացված են գիտակցության մեջ։
Սոցիալական իրականության ճանաչումը, ավելի ճիշտ կատեգորիաները, որոնքդարձնում են այն հնարավոր, քաղաքական պայքարի գլխավոր խնդիրն է, պայքարի,որը նույնքան տեսական է, որքան՝ պրակտիկ, որպեսզի հնարավոր լինի պահպանելկամ  փոխակերպել  սոցիալական  աշխարհը՝  պահպանելով  կամ  փոխակերպելովսոցիալական իրականության ընկալման կատեգորիաները [9]։
Ընտրական  գործընթացներ  և  հաբիտուս.  Ընտրական  գործընթացների  վրաազդում են մի շարք ներքին և արտաքին գործոններ, որոնք պայմանավորում են ընտրությունների  կազմակերպման  ընթացքն  ու  արդյունքները։
    Մեր  ուշադրությանառարկա դարձած ընտրություններն ու դրա ընթացքում դրսևորվող ընտրական վարքը՝ որպես սոցիալական իրականության երևույթներ, կարելի է մեկնաբանել Բուդիեի«հաբիտուս» և «սոցիալական դաշտ» հասկացությունների միջոցով։
 Մինչ այս հասկացությունների  միջոցով  ընտրությունների  մեկնաբանումը,  հատկանշական  է  տեսնել,թե ինչպես է ընտրական գործընթացներում արտացոլվում Բուրդիեի տեսական հայեցակարգում  նկարագրված  «սկտրուկտուրալիստական  կոնստրուկտիվիզմի»  կամ«կոսնտրուկտիվիստական ստրուկտուրալիզմի» հակադրությունների շղթան [9]։
 Եթեվերլուծենք  վերջին  տարիներին  անցկացված  ընտրությունների  արդյունքներն  ուհետընտրական  իրադարձությունները,  ապա  կտեսնենք,  որ  շատ  դեպքերում  ընտրությունների արդյունքները ոչ միայն լեգիտիմ են ճանաչում քաղաքական ուժերն ևնրանց  ընտրազանգվածները,  այլև  հասարակության  մեջ  լեգիտիմացվում  է  դրաարդյունքների ինքնին կանխորոշված լինելու գաղափարը։
 Այսինքն՝ հասարակությանմեջ  տարածված  կարծիքը,  թե  առանձին  քվեն  ոչինչ  չի  կարող  փոխել  և  ազդելընտրությունների ելքի վրա՝ դառնալով յուրահատուկ «կառուցվածք»,  պայմանավորում է ընտրությունների ժամանակ քաղաքացիների ընտրական վարքի դրսևորմանու մասնակցության ամբողջ ընթացքը, մյուս կողմից էլ՝ քաղաքացիներն իրենց վարքով կառուցվածքավորում են այն հարաբերությունները, որոնց միջոցով ընդունելի ենդառնում ընտրակաշառքի միջոցով քվեների գնման տեխնիկաների կիրառումը, քանզի շատերի մոտ այն համոզված են, թե իրենց ընտրությունը ոչինչ չի փոխելու։
 Այսհակադրությունների շղթայում կարելի է տեսնել Բուրդիեի առաջ քաշած օբյեկտիվիզմի և սուբյեկտիվիզմի դիալեկտիկական փոխկապվածությունը։
Եվ իսկապես, ընտրողների դրսևորած վարքը պայմանավորում, ապա ազդում էընտրությունների ելքի վրա, մյուս կողմից էլ շրջանառվող կառուցվածքները՝ ընտրակաշառքի  ինստիտուտը  և    սոցիալական  միջավայրի  ազդեցությունները,  անխուսափելիորեն ստիպում են մարդկանց դրսևորելու այն վարքը, որն օբյեկտիվորեն հանգեցնում է մի իրավիճակի, երբ ընտրությունների արդյունքներն ընդունում են բոլորը,սակայն  դրանք  համարվում  են  կեղծված,  իսկ  ընտրությունների  ինստիտուտը՝անարդյունավետ՝  ժողովրդի  կամարտահայտման  և  քաղաքական  մասնակցությանապահովման տեսանկյունից։
 «…Վերջերս մենք ընտրություններից հետո տեսնում ենք, որ բոլորը համոզված են, թեընտրությունները կեղծ են, բայց միևնույն ժամանակ էլ իրենք իրենց «պարտականությունը»կատարում են, էսպես ասած, մնացած գործողությունները թողնելով նրա վրա, ում որ իրենքքվեարկել են։
 Բայց այս վերջին ընտրությունների ժամանակ դա շատ հետաքրքիր էր։
 Քանիոր  մենք  զգացինք,  թե  ինչքան  մեծ  խնդիր  է,  երբ  ընդհանրապես  վստահություն  չկաընտրությունների նկատմամբ, որովհետև եթե այդ վստահությունը լիներ, նախապայմանները,որ այս ընտրությունները արդար կանցնեն, բավականին շատ էին՝ ի տարբերություն նախորդընտրությունների, ու եթե մարդիկ ուղղակի հավատային, որ այս մեխանիզմները հնարավորէ  փորձել  խուսափելու  համար  կեղծիքներից,  ինձ  թվում  է՝  այդ  դեպքում  իրանք  ավելի  լավկմասնակցեին  ընտրություններին,  բայց  բոլորը  համոզված  էին,  որ  ընտրություններից  շահչկա, իսկ ինչպես ասում են «շնից մազ պոկելն էլ խեր ա»։
 Իմ օգուտը կլինի միայն էս 10-20հազարը,  որ  ես  ստանամ» (մեջբերում  փորձագիտական  հարցազրույցից,  իրավապաշտպան)։
Բուրդիեն հետևյալ կերպ է բացատրում իր տեսության մեջ կիրառվող «ստրուկտուրալիզմ» ու «կոնստրուկտիվիզմ» եզրույթները։
 Ըստ նրա՝ ստրուկտուրալիզմի միջոցով  փորձում  է  ցույց  տալ,  որ  սոցիալական  իրականության  մեջ  գոյություն  ունենօբյեկտիվ կառուցվածքներ` անկախ ագենտների գիտակցությունից և կամքից, որոնքունակ են ուղղորդելու կամ ճնշելու նրանց պրակտիկաներն ու պատկերացումները։
Կոնստրուկտիվիզմի միջոցով էլ փորձում է ներկայացնել, որ գոյություն ունի սոցիալական ժառանգություն՝ փորձառություն, մի կողմից՝ ընկալման, մտածողության և գործողությունների մեխանիզմների տեսքով, որոնք «հաբիտուսի» բաղկացուցիչ մասերնեն, և մյուս կողմից՝ գոյություն ունեն սոցիալական կառուցվածքներ, մասնավորապեսայն, ինչ ինքն անվանում է «սոցիալական դաշտեր» կամ խմբեր՝ երբեմն անվանելովդրանց նաև սոցիալական դասակարգեր [9]։
Ընտրական գործընթացների և ընտրական վարքի ձևավորման առանձնահատկություններն  ուսումնասիրելիս  կարևոր  է  հասկանալ  նաև  այդ  գործընթացներումընդգրկված սոցիալական ագենտների վարքի փոփոխությունը՝ կախված զբաղեցրածդիրքից  և  ունեցած  հաբիտուսից։
  Հաբիտուսը  Բուրդիեն  սահմանում  է  որպեսաշխարհընկալման  և  գնահատման  մեխանիզմների  համակարգ՝  կոգնիտիվ  և  զարգացող  կառուցվածքներ,  որոնք  ագենտները  ձեռք  են  բերում  սոցիալական  իրականության մեջ որոշակի դիրք զբաղեցնելու ընթացքում շարունակական փորձ կուտակելու շնորհիվ։
 Հաբիտուսը միաժամանակ թե՛ պրակտիկաների վերարտադրությանհամակարգ է, թե՛ այդ պրակտիկաների գնահատման և ընկալման մեխանիզմներիամբողջություն։
  Երկու  դեպքերում  էլ  հաբիտուսն  արտացոլում  է  այն  սոցիալականդիրքը, որն ինքը ձևավորել է։
«Նախորդ ընտրություններին մենք ընտանիքով գնացել և ընդդիմադիր թեկնածուի էինքընտրել.  ոչինչ  չփոխվեց։
  Մենք  ընդհանրապես  ընտանիքով  ընդդիմադիր  ենք,  բայց  այսընտրությունների  ժամանակ  ես  հանրապետականների  շտաբում  էի  աշխատում։
  Հիմաաշխատանք  է,  պետք  է  անեի,  որի  դիմաց  իրենք  ինձ  վճարեցին։
  Դրա  միջոցով  գոնելուծելու,  իսկ  նախորդսոցիալական  որոշ  հարցեր  հնարավորություն  ունեցանքընտրություններին ոչինչ չփոխվեց, արդյունքում՝ նորից, իրանք ոնց ուզում, էդպես էլ լինում է։
Մենք ի՞նչ կարող ենք փոխել» (մեջբերում խորին հարցազրույցից, վստահված անձ)։
Ընդհանրացնելով վերոգրյալը և պրոյեկտելով այն մեր երկրում ընթացող հետընտրական  գործընթացների  բացատրությանը՝  կարող  ենք  ասել,  որ  յուրաքանչյուրսոցիալական ագենտ (ընտրող) կապված` տարբեր ընտրությունների ընթացքում իրունեցած մասնակցությունից ու փորձից, ինչպես նաև այն դիրքից, որը  զբաղեցնում էտվյալ պահին, տարբեր կերպ կարող է ընկալել և վերարտարդրել այն պրակտիկաները, որոնք ընդունելի են համարվում, և օբյեկտիվացվում իր համար հստակ ժամանակահատվածում։
ԳՐԱԿԱՆՈՒԹՅՈՒՆ[1] «Ելք» դաշինքն ընդունում է խորհրդարանական ընտրությունների արդյունքները,03.04.2017, 16։
29, URL։
 http։
//www.dialogue.am/elqy-yntrutyunneri-ardyunqneri-masin/(Accessed։
 05.11.2017)։
[2] «Ելք» դաշինքն ընդունում է Երևանի ավագանու ընտրությունների արդյունքները,15.05.2017,  18։
18,  URL։
  http։
//yerkirmedia.am/1political/elq-dashinq-yerevani-avagani/(Accessed։
 05.11.2017)։
[3] 2017 թ. ԱԺ ընտրությւոններում վարչական ռեսուրսի չարաշահման և այլ ընտրական  խախտումների  մոնիտորինգի  արդյունքների  ներկայացում։
  Թրանսփարենսիինթերնեշնլ հակակոռուպցիոն կենտրոն, URL։
  https։
//transparency.am/hy/news/view/2046 (Accessed։
 05.11.2017)։
[4]  Արարատյան  Ա.,  «ԱԺ  ընտրություններ`  v1.0  -  v4.0»`  1995  թ.  ընտրությունները,Mediamax, 05.04.2012, 10։
11, URL։
 http։
//www.mediamax.am/am/news/Elections/4576/ (Accessed։
 05.11.2017)։
[5] Արարատյան Ա., «ԱԺ ընտրություններ` v1.0 - v 4.0»` 1999 թ. ընտրությունները,Mediamax, 13.04.2012, 09։
44, URL։
 http։
//www.mediamax.am/am/news/Elections/4633/ (Accessed։
 05.11.2017)։
URL։
 https։
//www.kommersant.ru/doc/16112 (дата обращения։
 05.11.2017).[7] Արարատյան Ա., «ԱԺ ընտրություններ` v1.0 - v 4.0»` 2003 թ. ընտրությունները,Mediamax, 20.04.2012, 12։
34, URL։
 http։
//www.mediamax.am/am/news/Elections/4710/ (Accessed։
 05.11.2017)։
[8]  ՀՀ  Սահմանադրական  փոփոխությունների  փոփոխությունների  հանրաքվե,06.12.2015,  Թրանսփարենսի  ինթերնեշնլ  հակակոռուպցիոն  կենտրոն,  URL։
https։
//transparency.am/elections/2015-12-06/map/ (Accessed։
 05.11.2017)։
Ղարիբյան ԱնահիտՀԵՏԸՆՏՐԱԿԱՆ ԳՈՐԾԸՆԹԱՑՆԵՐԻ ՄԵԿՆԱԲԱՆՄԱՆԱՌԱՆՁՆԱՀԱՏԿՈՒԹՅՈՒՆՆԵՐԸ ԲՈՒՐԴԻԵԻ «ՍՈՑԻԱԼԱԿԱՆ ԴԱՇՏ» ԵՎ«ՀԱԲԻՏՈՒՍ» ՀԱՅԵՑԱԿԱՐԳԱՅԻՆ ՄՈՏԵՑՈՒՄՆԵՐԻ ՀԱՄԱՏԵՔՍՏՈՒՄԲանալի բառեր` ընտրական վարք, ընտրություններ, հետընտրականգործընթացներ, սոցիալական տարածություն, կապիտալ, սոցիալական դաշտ,հաբիտուս։
