ԻՎԱՆԵ ՋԱՎԱԽԻՇՎԻԼՈՒ ԿՅԱՆՔԸ ԵՎ ԳՈՐԾՈՒՆԵՈՒԹՅՈՒՆԸՎրաց խոշոր գիտնական և հասարակական գործիչ, Թբիլիսիի պետական համալսարանի  հիմնադիր,  ակադեմիկոս  Իվանե  Ջավախիշվիլին  ծնվել  է  1876  թ.  ապրիլի23-ին, Թբիլիսիում, ուսուցչի ընտանիքում։
 Ի. Ջավախիշվիլու տոհմի նախնիները եղելեն Մեսխեթից՝ թորելներ, այնուհետև նրանք տեղափոխվել են Քարթլիի Թեձմա գետիհովիտ` գյուղ Խովլե։
 Ծնողները՝ Ալեքսանդր Ջավախիշվիլին և Սոփիո Վախվախիշվիլին,  ավանդական  վրացական  ընտանիք  ունեին  և  զավակներին  մեծացնում  էին  հայրենիքի ու մայրենի լեզվի նկատմամբ անսահման սիրո ներշնչանքով։
 1885 թ. փոքրիկԻվանեն  ընդունվել  է  Թբիլիսիի  պրոգիմնազիա։
  Այն  ժամանակվա  կրթական  համակարգում եղած իրավիճակի մասին Ի. Ջավախիշվիլու ընկեր Իվանե Նիժարաձեն հետագայում գրել է. «Ռուսականացման միտումը և վրաց մշակույթի հետապնդումը հոգեկան  տանջանք  էր  պատճառում  գիտակից  աշակերտությանը։
  Վրաց  երիտասարդները  ինքնուրույն  էին  սովորում  լեզուն  և  մշակույթը։
  Նրանց  լավագույն  ներկայացուցիչն է Իվանե Ջավախիշվիլին։
 Նա դեռևս գիմնազիայում որոշել է, որ պետք է ընդունվի համալսարանի արևելյան լեզուների ֆակուլտետի հայ-վրացական բաժինը»1։
1895 թ. հուլիսին Ի. Ջավախիշվիլին հաջողությամբ ավարտել է Թբիլիսիի առաջին գիմնազիան և նույն տարվա օգոստոսին ընդունվել Սանկտ Պետերբուրգի համալսարանի  Արևելագիտության  ֆակուլտետի  հայ-վրաց-իրանական  լեզուների  բաժինը։
Հայագիտության  մեջ  մասնագիտանալու  համար  նա  աշակերտել  է  ականավոր  գիտնական  Նիկողայոս  Մառին։
  1903-1907  թթ.  նույն  համալսարանում  եղել  է  հայ-վրացական  բանասիրության  ամբիոնի  պրիվատ-դոցենտ  և  դասախոսել  հայագիտականառարկաներ։
 Կարելի է ասել, որ Ի. Ջավախիշվիլու գործունեության պետերբուրգյանժամանակաշրջանը նրա գործունեության յուրատեսակ մուտքն էր։
 Ի. Ջավախիշվիլինքաջ  գիտակցում  էր,  որ  վրացագիտության  կենտրոնը  պետք  է  լինի  Թիֆլիսում,  ևսպասում էր համապատասխան պահի։
1898  թ.  «Անդրիա  առաքյալի  և  Սուրբ  Նինոյի  գործունեությունը  Վրաստանում»աշխատության  համար  Սանկտ  Պետերբուրգի  համալսարանի  գիտական  խորհուրդըԻ.  Ջավախիշվիլուն  պարգևատրել  է  ոսկե  մեդալով։
  1899  թ.  նա  ավարտել  է  համալսարանը և Արևելյան լեզուների ֆակուլտետում մնացել որպես  դասախոս։
1901 թ. որակավորման բարձրացման նպատակով ուղարկվել է Բեռլինի համալսարան։
 1902 թ. ապրիլ-սեպտեմբեր ամիսներին Ն. Մառի հետ վրաց ձեռագրերը նկարագրելու և ուսումնասիրելու նպատակով այցելել է Սինա լեռ։
 1903 թ. հունվարի 1-իննշանակվել է համալսարանի պրիվատ-դոցենտ և աշխատել մինչև 1917 թ.։
 Նրա անվան հետ է կապված վրաց պատմագիտության նոր փուլը XX դարասկզբին։
Գիտական  առաջին  մենագրությունը՝  «Հին  Հայաստանի  և  Հին  Վրաստանի  պետական  կառուցվածքը»  (հ.  1),  ռուսերենով  հրատարակել  է  դեռևս  1905  թ.,  որտեղքննության է առել երկու երկրների վարչական, էթնիկական, տոհմաբանական, սոցիա1  Մելիքսեթ-Բեկ  Լ.,  Ակադեմիկոս  Ի.  Ջավախաշվիլին  և  հայագիտությունը  (մահվան  20-ամյակի  առթիվ),«ՊԲՀ», 1960, թ. 1, էջ 149։
լական խնդիրներ։
 1908 թ. լույս է տեսել նրա «Յոթերորդ դարի սկզբին վրաց և հայոցեկեղեցիների  բաժանման  պատմությունը»։
  Այստեղ  նա  վերլուծել  է  «Գիրք  թղթոց»  ևՈւխտանեսի «Պատմություն բաժանման վրաց ի հայոց» երկերը։
Ի.  Ջավախիշվիլին  հիմք  է  դրել  պատմության  գիտական-քննադատական  համակարգված  ուսումնասիրությանը։
  Պետերբուրգի  համալսարանում  աշխատելու  տարիներին  նրա  հրատարակած  աշխատություններն  են՝  «Հայրենասիրությունը  և  գիտությունը»  (1904  թ.),  «Վրաստանի  թագավորը  և  նրա  իրավունքների  պատմությունը»(1905  թ.),  «Հին  Վրաստանի  և  Հին  Հայաստանի  պետական  կառույցները  (1905  թ.),«Քաղաքական և սոցիալական շարժումը Վրաստանում XIX դարում» (1905 թ.), «Խոհեմ առաջնորդների պատմությունը Վրաստանում» (1906 թ.), «Վրաստանի տնտեսագիտական  պատմություն»  (1906  թ.),  «Վրաց  ազգի  պատմություն.  գիրք  I»  (1908  թ.),«Վրաստանի  արդարադատության  պատմություն.  գիրք  I»  (1909  թ.),  «Վրաց  ազգիպատմություն.  գիրք  II»  (1914  թ.),  «Պատմության  նպատակը,  աղբյուրներն  ու  մեթոդները  անցյալում  և  հիմա.  գիրք  I»,  «Հին  վրացական  պատմագրությունը»  (1916  թ.),որոնք մեծապես նպաստել են վրաց պատմագիտության զարգացմանը։
 Իր գրեթե բոլոր  աշխատություններում  Ի.  Ջավախիշվիլին  զգալի  տեղ  է  հատկացրել  նաև  հայոցհին և միջնադարյան քաղաքական, սոցիալական ու  եկեղեցական պատմության, հայաղբյուրագիտության, Հայաստանի պատմական աշխարհագրության, հայ պատմիչների  կյանքի  ու  նրանց  երկերի  լուսաբանմանը։
  Ի.  Ջավախիշվիլին  բարձր  է  գնահատելհայ  հին  և  միջնադարյան  պատմագրությունը՝  հարևան  երկրների  պատմության  համար ունեցած առանձնահատուկ նշանակության համար։
Ի. Ջավախիշվիլին ոչ միայն մեծ հետազոտող էր, այլև երիտասարդ սերնդի դաստիարակ։
  1903  թ.  Պետերբուրգի  համալսարանում  ստեղծել  է  Վրաստանի  պատմությունը ուսումնասիրող բաժին, իսկ 1907 թ. հիմնադրել վրաց ուսանողների գիտականընկերությունը, որտեղ զեկույցներն ընթերցվում էին մայրենի լեզվով, ինչը հիմք էր ծառայում վրաց լեզվով բարձրագույն կրթության և գիտության զարգացման համար։
1911-1912  թթ.  Ի.  Ջավախիշվիլու  նախաձեռնությամբ  ուսանողական  ընկերությունը  հարցում  անցկացրեց՝  իմանալու,  թե  որքան  վրացի  ուսանող  է  սովորում  Ռուսաստանում  և  արտասահմանում,  ու  ինչ  մասնագիտության  վրաց  գիտնականներ  ենաշխատում բարձրագույն ուսումնական հաստատություններում։
Պետերբուրգի  համալսարանում  գիտամանկավարժական  գործունեությանը  զուգահեռ Ի. Ջավախիշվիլին ակտիվ աշխատանք է ծավալել հասարակական-քաղաքական  կյանքի  գրեթե  բոլոր  ոլորտներում`  գործակցել  է  «Վրացիների  մեջ  գրագիտություն  տարածող  ընկերության»  հետ,  եղել  է  «Վրաստանի  պատմական  և  ազգագրական  ընկերության»  անդամ,  արտագնա  դասախոսություններով  հանդես  եկել  Վրաստանի  քաղաքներում,  եղել  Իլյա  Ճավճավաձեի  աշխատությունների  առաջին  ակադեմիական հրատարակության խմբագրական խորհրդի անդամ, ակտիվորեն մասնակցելվրաց եկեղեցու ինքնավարությունը վերականգնելու համար մղվող պայքարին և այլն։
Թբիլիսիի  պետական  համալսարանում  իր  գործունեության  տարիներին  Ի.  Ջավախիշվիլին  հրատարակել  է  «Մի  էջ  գյուղացիական  շարժումների  պատմությունիցՀին  Հայաստանում»  (1936  թ.),  «Նյութեր  Հայաստանի  սոցիալական  շարժումներիպատմությունից IX դարում և XIII դարի սկզբներին» (1937 թ.), «Հայ հին պատմականգրականություն.  գիրք  1»  (1935  թ.,  վրաց.)  աշխատությունները։
  Նա  անդրադարձել  էնաև «Սասունցի Դավիթ» էպոսին և հոդվածներ տպագրել հայկական մամուլում։
1917 թ. հեղափոխությունից հետո Ի. Ջավախիշվիլին իր համախոհների՝ Ի. Ղիփշիձեի,  Ակ.  Շանիձեի,  Շ.  Նուցուբիձեի  և  այլոց  հետ  վերադարձել  է  հայրենիք  և  սկսելակտիվորեն  պայքարել  Կովկասում  առաջին  բարձրագույն  հաստատության՝  համալսարանի ստեղծման համար, ինչը պսակվել է հաջողությամբ։
 1918 թ. հունվարի 26-ինվրաց հասարակությունը տոնում է Թբիլիսիի պետական համալսարանի բացումը, որինախաձեռնողը  եղել  է  Ի.  Ջավախիշվիլին։
  Համալսարանի  բացման  օրը  համընկել  էԴավիթ  Շինարարի  հիշատակի  օրվա  հետ,  և  դրանով  Ի.  Ջավախիշվիլին  ընդգծել  էայն, որ համալսարանը Դավիթ թագավորի հիմնադրած Գելաթիի ակադեմիայի շառավիղն է։
 Դեռևս հունվարի  13-ին կայացել է համալսարանի դասախոսական խորհրդինիստը,  որի  մասնակիցները  ռեկտորի  պաշտոնը  Ի.  Ջավախիշվիլուն  են  առաջարկել,սակայն  վերջինս  մերժել  է։
  Նրա  առաջարկությամբ  առաջին  ռեկտոր  նշանակվել  էվրաց ականավոր գիտնական, քիմիկոս Պետրե Մելիքիշվիլին։
  Վերջինս խոստովանելէ.  «Իվանե  Ջավախիշվիլին  հիմնադիրներից  մեկն  է,  ոգևորողը  և  միակ  ասպետը  համալսարանում, որտեղ ոչ ոք չի կարող նրա հետ մրցակցել կամ դիմակայել»1։
Սկզբնական  շրջանում  համալսարանն  ունեցել  է  մեկ՝ իմաստասիրական  ֆակուլտետ, որի առաջին դեկանը եղել է Ի. Ջավախիշվիլին։
 Այդ ֆակուլտետում դասավանդել  են  պատմություն,  բանասիրություն,  փիլիսոփայություն,  տնտեսագիտություն  ևայլն։
 Համալսարանի առաջին դասախոսներն են եղել Իվանե Ջավախիշվիլին, ՊետրեՄելիքիշվիլին,  Գեորգի  Ախվլեդիանին,  Անդրեյ  Բենաշվիլին,  Ֆիլիպ  Գոգիչաիշվիլին,Կոռնելի  Կեկելիձեն,  Շալվա  Նուցուբիձեն,  Անդրեա  Ռազմաձեն,  Դիմիտրի  Ուզնաձեն,Իոսիֆ Ղիփշիձեն, Ակակի Շանիձեն, Սիմոն Ավալիանին2։
Ի.  Ջավախիշվիլին  ձգտել  է  համալսարանի  շուրջ  համախմբել  վրաց  տաղանդավոր  երիտասարդներին,  որոնք  գործում  էին  Ռուսաստանում  ու  եվրոպական  երկրներում։
 Թբիլիսիի պետական համալսարանում աշխատելու են հրավիրվել Ն. Մուսխելիշվիլին,  Ի.  Բերիտաշվիլին,  Ա.  Ջանելիձեն  և  այլք։
  Համալսարանը  հայագիտական  հետազոտությունների կենտրոն դարձնելու նպատակով Ի. Ջավախիշվիլին 1918 թ. հոկտեմբերին աշխատանքի է հրավիրել տակավին երիտասարդ, բայց արդեն ճանաչվածգիտնական,  Օդեսայի  համալսարանի  իրավաբանության  և  պատմաբանասիրականֆակուլտետների  1913  թ.  շրջանավարտ  Լևոն  Մելիքսեթ-Բեկին,  միաժամանակ  ընդլայնել  է  հայագիտական  դասընթացների  ցանկը՝  հայ  ժողովրդի  պատմություն,  հայիրավագիտության  պատմություն,  հայ  բարբառագիտություն,  տեքստաբանություն  ևայլն3։
 Սեփական կադրեր ունենալու նպատակով Երևան է գործուղել բանասիրականֆակուլտետի առաջին շրջանավարտներից մեկին՝ Իլյա Աբուլաձեին։
1928 թ. համալսարանի պոլիտեխնիկական ֆակուլտետի հիմքի վրա ստեղծվել էպետական  Պոլիտեխնիկական  ինստիտուտը,  1930  թ.`  Վրաստանի  գյուղատնտեսական  ինստիտուտը  և  Վրաստանի  բժշկական  ինստիտուտը։
  1933  թ.  համալսարանինկից  ստեղծվել  են  գիտահետազոտական  ինստիտուտներ՝  մաթեմատիկայի,  աշխարհագրության,  արվեստի,  լեզվի  և  գրականության։
  Այս  ինստիտուտները,  հետագայումառանձնանալով համալսարանից, միավորվել են, և 1941 թ. փետրվարի 10-ին բացվելէ  Վրաստանի  ԽՍՀ  Գիտությունների  ակադեմիան,  որն  այսօր  կոչվում  է  ՎրաստանիԳիտությունների  ազգային  ակադեմիա։
  Դա  կարևոր  իրադարձություն  էր  վրաց  ժողովրդի  մշակութային  կյանքում։
  Ակադեմիան  ավանդույթների  շարունակողն  էր  ինչպես  համալսարանի,  այնպես  էլ  12-րդ  դ.  ստեղծված  վրաց  կրթության  ու  հոգևորկենտրոնների` Գելաթիի և Իղալթոյի ակադեմիաների4։
 Ակադեմիայի հիմնադիր ակադեմիկոսներ էին Կոռնելի Կեկելիձեն (բանասիրություն), Դիմիտրի Ուզնաձեն (հոգեբանություն),  Ակակի  Շանիձեն,  Գեորգի  Ախվլեդիանին,  Առնոլդ  Չիքոբավան  (լեզվաբա1 Տե՛ս Ի. Ջավախիշվիլու անվան Թբիլիսիի պետական համալսարանի պաշտոնական կայք՝ http։
//www.tsu.edu.ge/ge/about/rectors/qr9kuydxrznrxncuh/։
3 Բայրամյան Հր., Էջեր հայ-վրացական գրական կապերի պատմությունից, Երևան, 2010, էջ 138-139։
4 Տե՛ս Վրաստանի Գիտությունների ազգային ակադեմիայի պաշտոնական կայք՝ http։
//www.science.org.ge/։
նություն),  Գեորգի  Խաճապուրիձեն,  Սիմոն  Ջանաշիան  (պատմություն)։
  Ակադեմիայիառաջին տնօրեն է ընտրվել ակադեմիկոս Նիկոլոզ Մուսխելիշվիլին1։
«Իվանե  Ջավախիշվիլին  և  վրաց  մշակույթի  որոշ  հարցեր»  մենագրության  մեջակադեմիկոս Ռոին Մետրևելին գրել է. «XIX դարի վերջին և XX դարի սկզբին Վրաստանի  կյանքում  հայտնվեց  մի  անհատ,  ով  մեծ  ներդրում  ունեցավ  ժամանակագրության  մեջ,  մարդ,  ով  իրական  հայրենասիրության  օրինակ  ծառայեց  իր  ժամանակակիցներին,  խոր  գիտական  հետազոտությունների,  անսահման  հայրենասիրության,եղբայրակիցների նկատմամբ հարգանքի օրինակ, քաղաքացի և գիտնական, ում մեծջանքերի  արդյունքն  է  Վրաստանում  առաջին  բարձրագույն  կրթության  օջախի՝  համալսարանի  հիմնադրումը  և  Վրաստանի  պատմության  հետազոտությունների,  վրացպատմագրության նոր փուլի սկզբնավորումը»2։
Ի.  Ջավախիշվիլու  1902-1917  թթ.  դասընթացները  Պետերբուրգի  համալսարանում ընդգրկել են ոչ միայն Վրաստանի, այլև Հայաստանի անցյալին վերաբերող նյութերը,  օրինակ`  «Անիի  քաղաքական  կազմակերպությունն  ըստ  արձանագրությունների»  դասընթացը,  որը  համառոտ  ձևով  «Անիի  պատմություն»  է  կոչվել3։
  Այդ  կապակցությամբ 1911 թ. ամռանը Ի. Ջավախիշվիլին այցելել է Անի, որտեղ Ն. Մառի ղեկավարությամբ պեղումներին մասնակցել են Ա. Վրույրը, Ն. Սիչովը, Ն.  Օկունևը, Ս. Պոլտորացկին և Գ. Ղափանցյանը։
 Փաստորեն, սա միակ դեպքն է, որ Ի. Ջավախիշվիլինայցելել է Հայաստան։
 Թբիլիսիի համալսարանում 1921-1922 թթ. ուսումնական տարում  Ի.  Ջավախիշվիլին,  որպես  մասնագիտական  դասընթաց,  կարդացել  է  «Հայ  հինպատմական  գրականությունը»  առարկան,  սակայն  միայն  V-VI  դդ.  վերաբերյալ։
  Այդդասընթացն առանձին գրքով վրացերենով լույս է տեսել 1935 թ. Թբիլիսիում։
1918  թ.  հունվարի  30-ին  Ի.  Ջավախիշվիլին  իր  առաջին  դասախոսությունն  էկարդացել  համալսարանում՝  «Մարդը  և  նրա  դերը  Հին  Վրաստանի  պատմափիլիսոփայական  գրականության  մեջ  և  կյանքում»  թեմայով։
  1918-1919  թթ.  նա  մի  քանինոր  հոդվածներով  հարստացրել  է  վրաց  պատմագիտությունը՝  «Քաղաքները,  քաղաքային  ապրելակերպն  ու  կենսական  իրավիճակը  Վրաստանում  XVII-XVIII  դարերում»,«Անկախությունը Ռուսաստանի և Վրաստանի միջև XVIII դարում», «Վրաստանի սահմանները պատմական և արդի տեսանկյունից» և այլն։
1919 թ. դեկտեմբերի 17-ին Ի. Ջավախիշվիլին ընտրվել է Թբիլիսիի պետականհամալսարանի ռեկտոր։
 Նրան բախտ է վիճակվել ծանր ժամանակներում կրելու ռեկտորի  դժվարին  պատասխանատվությունն  ու  պարտականությունը։
  1921  թ.  փետրվարին  խորհրդային  բանակը  մտավ  Վրաստանի  Դեմոկրատական  Հանրապետություն։
 Երկրի անկախությունը փրկելու նպատակով զինվեցին վրաց բանակը, մտավորականությունը,  ուսանող-երիտասարդությունը։
  Թբիլիսիի  պետական  համալսարանիպրոֆեսոր-դասախոսները` Ի. Ջավախիշվիլու գլխավորությամբ, իրենց կայուն  համերաշխությունը  հայտնեցին  հանրապետության  կառավարությանը  և  խնդրեցին  իրենցընդգրկել հայրենիքի պաշտպանների շարքերում։
 Ի. Ջավախիշվիլին հետևյալ խոսքերով դիմեց պատերազմ մեկնող ուսանողներին. «Ճիշտ է, մենք ունենք զենքի պակաս,քիչ է նաև ռազմական տեխնիկան, բազմաթիվ այլ բաների կարիք էլ ունենք, բայց ինչպես  մեր  իմաստուն  ժողովուրդն  ասել  է՝  «Խիզախի  սիրտը  երկաթից,  զրահը  թեկուզ1  Նա  30  տարի  ղեկավարել  է  ակադեմիան  (1941-1972)։
  1972-1977  թթ.  ակադեմիայի  նախագահ  է  եղելԻլյա  Վեկուան,  1978-1986  թթ.`  ակադեմիկոս  Եվգենի  Խարաձեն,1986-2004  թթ.՝  ակադեմիկոս  ԱլբերտԹավխելիձեն,  2005-2013  թթ.՝  ակադեմիկոս  Թամազ Գամկրելիձեն։
  2013  թ.  հունիսի  19-ից  ակադեմիայինախագահն է ակադեմիկոս Գեորգի Կվեսիտաձեն։
2  Տե՛ս  Թբիլիսիի  պետական  համալսարանի  պաշտոնական  կայք՝  http։
//www.tsu.edu.ge/ge/about/rectors/qr9kuydxrznrxncuh/։
փայտից  լինի»։
  Մեր  ազգային  մշակույթի  Սպիտակ  տաճարը  կօրհնի  բոլոր  նրանցուղին, ովքեր շտապում են մարտի դաշտ»։
 Բոլշևիկների կողմից Թբիլիսիի գրավումիցհետո համալսարանին սպառնում էր կարմիրբանակայինների ներխուժումը։
 Ի. Ջավախիշվիլին  պահանջեց  պահպանել  կարգապահությունը,  և  նրա  աննկուն  ու  սկզբունքային դիրքորոշումը հասավ իր նպատակին՝ համալսարանը կործանումից փրկվեց։
Ռեկտոր  աշխատելու  տարիները  Ի.  Ջավախիշվիլին  նվիրել  է  համալսարանի  հետագա  զարգացմանը։
  Նրա  գործունեության  ոլորտը  բազմակողմ  է  եղել.  փորձում  էրբարձրացնել  պրոֆեսորների  գիտական  մակարդակը,  պայքարում  դասախոսներիկենսական  պայմանները  բարելավելու  համար,  մասնագետներ  հրավիրում  տարբերերկրներից,  ակտիվորեն  աջակցում  համալսարանի  գիտական  օժանդակ  հաստատությունների պահպանման ու աշխատանքային պայմանների բարելավման գործին։
1923  թ.  Ի.  Ջավախիշվիլին  հիմնել  է  համալսարանի  տպարանը,  ստեղծել  նորֆակուլտետներ՝  գյուղատնտեսական,  պոլիտեխնիկական  և  իրավաբանական,  ամենկերպ  օգնել  կարիքավոր  ուսանողներին`  բազմիցս  աջակցելով  նրանց  նյութապես  ևբարոյապես։
  Ուսանողների  համար  մարդկայնության  էտալոն  էր՝  շատ  պահանջկոտ,միևնույն ժամանակ անսահման բարի և ուշադիր։
 Շարունակել է հասարակական ակտիվ գործունեությունը. եղել է Կրթության նախարարությանն առընթեր դասագրքերիև տերմինաբանական ուղեցույցների համակարգող կոմիտեի նախագահ, Վրաստանիպետական  գիտական  խորհրդի  փոխնախագահ,  Վրաստանի  Պատմական  և  ազգագրական  ընկերության  նախագահ։
  Լույս  են  տեսել  Ի.  Ջավախիշվիլու  նոր  աշխատությունները՝  «Վրաց  ազգի  պատմություն.  գիրք  IV,  մաս  I»  (1924  թ.),  «Պատմությաննպատակը,  աղբյուրները  և  մեթոդները  անցյալում  և  հիմա.  գիրք  III,  մաս  I»,  «Վրացգրագիտություն կամ հնագիտության ուսուցում. մաս II», «Վրաց գովասանագրությունկամ դիվանագիտություն» (1925-1926 թթ.) և այլն։
1923  թ.  մարտի  30-ին  Թբիլիսիի  պետական  համալսարանի  պրոֆեսոր-դասախոսների  խորհուրդը  Ի.  Ջավախիշվիլուն  ռեկտոր  է  ընտրել  նոր  ժամկետով։
  Ցավոք,շուտով խորհրդային իշխանության և նրա հլու-հպատակ «վայ-գիտնականների» կողմից  սկսվել  են  Ի.  Ջավախիշվիլու  դեմ  ուղղված  մեղադրանքները,  որին  հաջորդել  է1926 թ. հունիսի 23-ին ռեկտորի պաշտոնից նրա ազատումը։
1928 թ. «Դեպի միջնակարգ դպրոց» ամսագրում տպագրվել է նոր ռեկտորի՝ Թեդո Ղլոնտիի հոդվածը, որտեղ նա Ի. Ջավախիշվիլուն համարել է մի գործիչ, ով «դեպիմիջին  դարերի  մշակույթ  է  սլանում»։
  1928  թ.  հանդիսավոր  նշվել  է  համալսարանիհիմնադրման 10-ամյակը, որի ընթացքում ոչ մի խոսք չի ասվել այդ գործում Ի. Ջավախիշվիլու  ավանդի  մասին։
  Շատերն  էին  հասկանում  նրա  դեմ  սկսված  պայքարիանարդարացիությունը, ծածուկ համակրում, աջակցություն արտահայտող նամակներէին հղում, սակայն հրապարակավ ոչ ոք չէր համարձակվում աջակցել։
Վրաստանի  ՍԽՀ  Ժողովրդական  կոմիսարների  խորհուրդը  1930  թ.  հուլիսի  7-իորոշմամբ`  համալսարանի  բազայի  վրա  4  ինստիտուտներ  են  ստեղծվել։
  Կրթությանժողովրդական  կոմիսարիատի  1931  թ.  մայիսի  28-ի  որոշմամբ`  Ի.  Ջավախիշվիլինարտաքսվել է մանկավարժական ինստիտուտից` «կոնդրատևշչինայի» խմբին համախոհ  լինելու  մեղադրանքով։
  Դա  սարսափելի  ապերախտություն  էր  համալսարանիհիմնադրի նկատմամբ։
 Սակայն 1933 թ. փետրվարի 17-ին նա համալսարանի Վրաստանի հին պատմության ամբիոնի վարիչ է նշանակվել. աշխատել է մինչև 1935 թ.։
Շուտով  վերսկսվեց  անողոք  պայքարը  Ի.  Ջավախիշվիլու  դեմ,  որի  գագաթնակետը դարձավ համալսարանի ռեկտոր Կառլո Օրագվելիձեի կողմից 1936 թ. մարտի23-ին պատմության ֆակուլտետի խորհրդում ընթերցված «Վրաստանի պատմությանհարցերի շուրջ» հաշվետվությունը, որտեղ նա խիստ քննադատության է ենթարկել Ի.Ջավախիշվիլու աշխատությունները, իսկ նրա ներդրումը վրաց գիտության մեջ միայնէմպիրիկ նյութական փաստեր հավաքելու և համակարգելու մակարդակի հասցրել։
Ի.  Ջավախիշվիլին  սկզբունքային  որոշում  է  ընդունել  և  1936  թ.  ապրիլի  10-ինԿրթության  ժողովրդական  կոմիսարին  նամակ  գրել`  հայտնելով  համալսարանիցդուրս գալու մասին։
 Նրա դեմ արշավն ընդհատվել է միայն 1930-ական թթ. վերջին։
1936  թ.  նա  հրավիրվել  է  Կովկասագիտության  գիտահետազոտական  ինստիտուտ  (հետագայում`  ԷՆԻՄԿ)`  որպես  մշտական  ուսուցող-խորհրդատու։
  1937  թ.մարտի 13-ին նշանակվել է Վրաստանի պետական թանգարանի պատմության բաժնիվարիչ։
 1937 թ. նրան են հանձնել Շոթա  Ռուսթավելու և նրա դարաշրջանի թանգարանի  տնօրենի  պաշտոնը։
  Ի.  Ջավախիշվիլու  գլխավորությամբ  Թբիլիսիում  կազմակերպվել է «Ընձենավորի» 750-ամյակին նվիրված ցուցահանդես, 1937 թ. դեկտեմբերի 27-ին Թբիլիսիում կազմակերպվել է ԽՍՀՄ գրողների միության V պլենում, որտեղնա  կարդացել  է  զեկուցում՝  «Ռուսթավելու  դարաշրջանի  Վրաստանի  սոցիալականմշակույթը  և  «Ընձենավորը»  պոեմը»  թեմայով։
  1938  թ.  մայիսի  25-ին  Թբիլիսիի  պետական  համալսարանի  հիմնադրման  20-ամյա  տարեդարձին  նվիրված  հոբելյանական գիտական  նիստում Ի. Ջավախիշվիլին զեկուցում է կարդացել՝ «Պայքար Վրաստանում  համալսարանի  հիմնադրման  համար»  թեմայով,  որտեղ  վերհիշել  է  Կովկասում առաջին համալսարանի հիմնադրման պայմանները։
 Նա այս խոսքերով կոչ է ուղղել ուսանողներին. «Միայն հիմնավոր գիտելիքն է հնարավորություն տալիս զբաղեցնելու քո արժանի տեղը հասարակության մեջ։
 Պետք է հիշել, որ առանց սիրո երբեք չիկատարվի  մեծ  գործ։
  Սառնասիրտ,  անտարբեր  մարդը  երբեք  չի  կարող  գործ  անել,պետք է սիրի յուրաքանչյուրն իր ժողովրդին, գիտությունը, զգա պատասխանատվություն, որպեսզի իր ներուժը ծառայեցնի թե՛ գիտությանը և թե՛ ժողովրդին։
 Գիտականաշխատանքը երջանկություն է, այնպիսի երջանկություն, որը ոչ բոլորին է բախտ վիճակվում, նա ով այդ երջանիկներից է, որ բնությունից օժտված է բնական տաղանդովև  ունի  կամքի  ուժ  ու  սեր  դեպի  այդ  գործը,  պետք  է  զգա,  որ  պարտավոր  է  փոխհատուցել  այն  ազգին,  որին  պատկանում  է»։
  1938  թ.  հունիսի  15-ին  ԽՍՀՄ  Գերագույնխորհրդի  նախագահությունը  Ի.  Ջավախիշվիլուն  պարգևատրել  է  ԱշխատանքայինԿարմիր դրոշի շքանշանով։
 Նույն թվականին նա ընտրվել է Վրաստանի  ԽՍՀ Գերագույն խորհրդի պատգամավոր, ապա Գերագույն խորհրդի նախագահության անդամ։
1939 թ. դարձել է ԽՍՀՄ Գիտությունների ակադեմիայի իսկական անդամ։
1930-ական թթ. Ի. Ջավախիշվիլու մի քանի աշխատանքներ են տպագրվել՝ «Սոցիալական պայքարի պատմությունը Վրաստանում IX-XII դդ.» (1934 թ.), «Հին հայկական պատմագրություն. գիրք I» (1935 թ.), «Իլյա Ճավճավաձեն և Վրաստանի պատմությունը» (1937 թ.), «Վրաց և կովկասյան լեզուների նախնական բնույթը և ազգակցությունը» (1937 թ.), «Վրացական երաժշտության պատմության հարցեր» (1938 թ.)։
1939 թ. մայիսի 26-27-ին նա մասնակցել է ԽՍՀՄ Գիտությունների ակադեմիայիՓիլիսոփայության  և  պատմության  բաժնի  գիտաժողովին,  որտեղ,  որպես  զեկուցում(«Введения в историю грузинского народа»), ներկայացրել է իր գրքի I հատորի գլուխներից մեկը՝ «Основные историко-этнологические проблемы истории Грузии, Кавказа иБлижнего Востока древнейшей эпохи» խորագրով, որը նույն թվականին լույս է տեսել«Вестник древней истории» ամսագրի չորրորդ համարում1։
Ի.  Ջավախիշվիլին  մահացել  է  1940  թ.  նոյեմբերի  18-ին`  դասախոսություն  կարդալու  ժամանակ  սրտի  հանկարծակի  կաթվածից։
  Թաղվել  է  նոյեմբերի  21-ին  Թբիլիսիի  պետական  համալսարանի  բակում`  առաջին  ռեկտոր  Պ.  Մելիքիշվիլու  կողքին։
1953 թ. նրա շիրիմին դրվել է քանդակագործ Թ. Ղվինիաշվիլու քանդակած արձանը։
1975  թ.  Թբիլիսիի  պետական  համալսարանի  Վրաստանի  պատմության  ամբիոնինկից  բացվել  է  Ի.  Ջավախիշվիլու  անվան  Վրաստանի  պատմության  կրթական-հուշագրական կաբինետ, որտեղ ներկայացվել են նրա կյանքն ու ստեղծագործական ուղինպատկերող  հուշագրական  նյութեր  և  գիտական  գրականություն։
  1998  թ.  Թբիլիսիիպետական  համալսարանի  80-ամյակի  կապակցությամբ  կաբինետը  հիմնովին  ընդլայնվել  է  և լրացվել  նոր  ցուցանմուշներով։
  1988  թ. Թբիլիսիի  պետական  համալսարանին շնորհվել է հիմնադրի՝ Ի. Ջավախիշվիլու անունը։
Էքվթիմե  Թաղաիշվիլին  Ի.  Ջավախիշվիլու  մասին  գրել  է.  «Հազվադեպ  է  լինում,որ մարդ որևէ թերություն չունենա, թեկուզև շատ չնչին։
 Իվանե Ջավախիշվիլուն մոմիլույսով զննելիս էլ ոչ մի արատ չէիք գտնի, նա արատ չունեցող և անթերի մարդ էր»1։
Ռուզաննա ՅոլչյանԻՎԱՆԵ ՋԱՎԱԽԻՇՎԻԼՈՒ ԿՅԱՆՔԸ ԵՎ ԳՈՐԾՈՒՆԵՈՒԹՅՈՒՆԸԲանալի բառեր՝ Իվանե Ջավախիշվիլի, կենսագրություն, Թբիլիսիի պետական համալսարան, վրացագիտություն։
