ԱՊԱՑՈՒՅՑՆԵՐԻ ԹՈՒՅԼԱՏՐԵԼԻՈՒԹՅԱՆ ՀԻՄՆԱԽՆԴԻՐՆԵՐԸՔՐԵԱԿԱՆ ԴԱՏԱՎԱՐՈՒԹՅՈՒՆՈՒՄԱպացուցումը (ապացույցների հավաքումը, ստուգումը, օգտագործումը ևգնահատումը) քրեադատավարական գործունեության կարևորագույն բաղկացուցիչ մասն է։
 Այն ճանաչողական գործունեություն է, որն ուղղված է նախկինում տեղի ունեցած դեպքի  հանգամանքների հետազոտմանը և  վերականգնմանը։
  Ապացուցման,  մասնավորապես  ապացույցների  ներկայացման  և  թույլատրելիության  հիմնախնդիրներն  առավել  հաճախ  դիտարկվում  են  արդարդատաքննության  իրավունքն  ապահովող  երաշխիքների  լույսի  ներքո։
  Արդարդատաքննության  պահանջներն  իրագործելու  համար  անհրաժեշտ  է,  որ  դատարանն անդրադառնա ապացուցման խնդիրներին և անթույլատրելի ճանաչի  օրենքի  խախտմամբ  ձեռք  բերված  ապացույցները1։
  Քրեական  դատավարության  օրենսգրքի  105-րդ  հոդվածը  թվարկում  է  որպես  ապացույց  չթույլատրվող  նյութերը,  107-րդ  հոդվածը  սահմանում  է  ապացուցման  ենթակահանգամանքները, իսկ 10-րդ գլուխն ամբողջությամբ նվիրված է ապացույցների տեսակներին,  որոնք  սպառիչ են թվարկված։
  Օրենսդիրը փորձել  է  հնարավորինս  մանրամասն  կարգավորել ապացուցման  ինստիտուտը, այնուամենայնիվ,  որոշ  բացեր  և  թերություններ  են  մնացել,  որոնք  շատ  հաճախ  հակասությունների ու սխալ որակումների տեղիք են տալիս։
 Այդ իսկ պատճառով, հաշվիառնելով ապացուցման կարևորությունը և գործնականում առաջացող խնդիրները,  անդրադարձել  ենք  այս  թեմային։
  Աշխատանքում  կքննարկվեն  ապացույցների թույլատրելիությանը վեաբերող տարբեր իրավիճակներ։
 Թույլատրելիությունն  ապացույցի  պիտանի  լինելն  է  աղբյուրների,  տվյալների  ստացմանմեթոդների  և  հնարքների  օրինականության  տեսանկյունից2։
  Այն  որոշվում  է,առաջին  հերթին,  ֆորմալ  իրավունքների  պահպանությամբ,  որոնք  ուղղակիորեն նշված են Օրենսգրքում3։
 Ապացույցի թուլատրելիությունը որոշելիս պետքէ պահպանել չորս «պատշաճ»-ի կանոնները՝1․ապացույցի ձեռքբերման պատշաճ դատավարական կարգ,1  Տե՛ս  Հայաստանի  Հանրապետության  վճռաբեկ  դատարանի  որոշումների  գիտագործնականմեկնաբանություններ, հ. 2, Երևան, 2013, էջ 404։
2  Տե՛ս  Հայաստանի  Հանրապետության  քրեական  դատավարություն․  Ընդհանուր  մաս,  Երևան,2006, էջ 281։
3 Տե՛ս Проблемы допустимости доказательств в уголовном судопроизводствие, 2012, էջ 325։
2․ապացույցի ձեռքբերման պատշաճ աղբյուր,3․ապացույցը ձեռք բերող պատշաճ սուբյեկտ,4․ապացույցի ձեռքբերման պատշաճ եղանակ4։
Օրենսգրքի 105-րդ հոդվածի 1-ին մասի համաձայն՝ քրեական գործով վարույթում  մեղադրանքի  հիմքում  չեն  կարող  դրվել  և  որպես  ապացույց  օգտագործվել այն նյութերը, որոնք ձեռք են բերվել`1) բռնությամբ, սպառնալիքով, խաբեությամբ, անձին ծաղրի ենթարկելով,ինչպես նաև այլ անօրինական գործողություններով,2)  կասկածյալի  և  մեղադրյալի  պաշտպանության  իրավունքի,  դատավարության  լեզվին չտիրապետող  անձանց իրավունքների`  սույն օրենսգրքով  նախատեսված լրացուցիչ երաշխիքների էական խախտմամբ,21) վկայի՝ սույն օրենսգրքի 86-րդ հոդվածի հինգերորդ մասով նախատեսված իրավունքների խախտմամբ,3) տվյալ քրեական գործով քրեական դատավարություն իրականացնելու,համապատասխան  քննչական  կամ  դատավարական  այլ  գործողություն  կատարելու իրավունք չունեցող անձի կողմից,4)  բացարկման  ենթակա  անձի  մասնակցությամբ,  եթե  նա  իմացել  է  կամպետք է իմանար քրեական գործով վարույթին իր մասնակցությունը բացառողհանգամանքների առկայության մասին,5) քննչական կամ այլ դատավարական գործողության կատարման կարգիէական խախտմամբ,6)  այն  անձից,  որն  ունակ  չէ  ճանաչելու  փաստաթուղթը  կամ  այլ  առարկան,  հաստատելու  դրա  իսկությունը,  հայտնելու  դրա  առաջացման  և  ստացման հանգամանքների մասին,7) անհայտ կամ դատական նիստում չբացահայտվող աղբյուրից,8) ժամանակակից գիտական պատկերացումներին հակասող մեթոդներիկիրառման արդյունքում։
Նախագծի  120-րդ  հոդվածը  որպես  ապացույց  չթույլատրվող  նյութերիշարքին  է  դասում  նաև  այն  տվյալները,  որոնք  ձեռք  են  բերվել  մեղադրյալիցպաշտպանի  բացակայությամբ  կատարված  հարցաքննության  ընթացքում,եթե  մեղադրյալը  դատարանում  չի  հաստատել  դրա  հավաստիությունը  և  մեղադրյալի  կարգավիճակ  չունեցող  անձից,  ում  նկատմամբ փաստացի  իրականացվել  է  քրեական  հետապնդում։
  Այսինքն՝  նախագծով  որպես  ապացույցչթույլատրվող նյութերի շրջանակից դուրս են եկել վկայի՝ սույն օրենսգրքի 86րդ հոդվածի հինգերորդ մասով նախատեսված իրավունքների խախտմամբ ևբռնությամբ,  սպառնալիքով,  խաբեությամբ,  անձին  ծաղրի  ենթարկելով,  ինչպես նաև այլ անօրինական գործողություններով ձեռք բերված տվյալները։
 ՌԴ4  Տե՛ս  ՀՀ  քրեական  դատավարություն,  մաս  1,  հեղինակային  խումբ,  գիտ․  խմբ․  Արթուր  Ղամբարյան, Երևան, 2016, էջ 372։
քրեական  դատավարության  օրենսգրքի  75-րդ  հոդվածը  անթույլատրելի  ճանաչվող  ապացույցները  3  կատեգորիայի  է  բաժանել.  1-ին  խմբում  այն  տվյալներն են, որոնք ձեռք են բերվել ապացույցների ձեռքբերման դատավարականկարգի խախտմամբ, 2-րդ խմբի մեջ մտնում են այն տվյալները, որոնք լուրերիու  ենթադրությունների  վրա  են  հիմնված,  իսկ  3-րդ  խումբն  են  կազմում  այնցուցմունքները, որոնք մեղադրյալը տվել է պաշտպանի բացակայությամբ։
Այսպիսով՝  քննարկենք  ապացույցների  թույլատրելիությանը  վերաբերողտարբեր իրավիճակներ.1․  Քրեական  դատավարության  օրենսգրքի  նախագծի  46-րդ  գլխով  նախատեսվում  է  մեր քրեադատավարական  համակարգ  ներդնել ցուցմունքներիդատական դեպոնացման ինստիտուտը։
 Սրա էությունը հետևյալն է․ այն հնարավորություն  է  տալիս  մեղադրյալին  հարցաքննելու  դատավորի  ներկայությամբ՝  նրա  խոստովանական  ցուցմունքի  արժանահավատությունն  ապահովելու համար, ինչպես նաև պաշտպանության կողմի համար երաշխավորում էհակընդդեմ  հարցման  իրավունքն  այն  դեպքում,  երբ  առկա  է  հիմնավոր  ենթադրություն, որը հարցաքննության ենթակա անձը չի կարող ներկայանալ դատաքննության  կամ  դրա  ընթացքում  կարող  է  իրավաչափորեն  հրաժարվելցուցմունք  տալուց5։
  Առաջին  հայացքից  թվում  է,  թե  զրոյի  է  հավասարեցվածմեղադրյալից ոչ իրավաչափ միջոցներով խոստովանական ցուցմունք կորզելուհնարավորությունը։
 Մինչդեռ ճիշտ հակառակն է։
 Պարտադիր չէ, որ վերոնշյալոչ  իրավաչափ  միջոցները  կիրառվեն  հենց  դատավորի  աչքի  առաջ,  որ  մենքասենք՝  այդ  ճանապարհով  ստացված  ապացույցն  անթույլատրելի  է։
  Եթե  վարույթն  իրականացնող  մարմինն  ի  սկզբանե  մտադրված  է  մեղադրյալից  խոստովանական  ցուցմունք  ստանալու  և  պատրաստ  է  դրա  համար  վերջինիսսպառնալ, ծեծել, մարմնական վնասվածք հասցնել կամ այլ կերպ խոշտանգել,ապա ապացույցների դատական դեպոնացման ինստիտուտի կիրառման պայմաններում նա դա կանի մինչև մեղադրյալին դատավորի մոտ տանելը։
 Եվ այսդեպքում  էլ  զրոյի  կհավասերցվի  արդեն  այս  ինստիտուտն  ամբողջությամբ։
Դրա համար էլ առաջարկում ենք նախատեսել մեխանիզմ, ըստ որի՝ դատավորի  առջև  խոստովանական  ցուցմունքը  տալուց  առաջ  մեղադրյալը  պետք  էպարտադիր  բուժզննում  անցնի։
  Ահա  այս  դեպքում  է,  որ  հնարավոր  կլինի  բացառել  մեղադրյալից  ոչ  իրավաչափ  միջոցներով  խոստովանական  ցուցմունքկորզելու հնարավորությունը։
2․ Ապացույցի օգտագործման թույլատրելիության քննարկվող հիմքի հետկապված՝ նշենք, որ Մարդու իրավունքների եվրոպական դատարանն իր բազմաթիվ  նախադեպային  որոշումներում  անդրադարձել  է  նշված  խնդրին։
  Այսպես՝ ապացույցները գնահատելիս, երբ հատկապես հարցը վերաբերում է խոշ5 Տե՛ս Հ․ Ղուկասյան, ՀՀ քրեական դատավարության օրենսգրքի նախագծի հիմնախնդիրներիննվիրված գիտական հոդվածների ժողովածու․ Երևան, 2014, էջ 73։
տանգմանը, Դատարանը սովորաբար կիրառում է «ողջամիտ կասկածից վեր»ապացուցման  չափորոշիչը6։
  Խոշտանգման  (վատ  վերաբերմունքի)  վերաբերյալ  տեղեկությունը  և  ապացույցները  պետք  է  ձեռք  բերվեն  ամբողջական,հետևողական  և  օբյեկտիվ  կերպով,  քննությունը  պետք  է  լինի  բազմակողմանի7։
 Երբ անձը կալանավորվելիս առողջ է եղել, սակայն ազատ արձակվելիս նաունենում  է  վնասվածքներ,  ապա  պետությունը  պարտավոր  է  համոզիչ  բացատրություն տալ, թե ինչպես են առաջացել այդ վնասվածքները8։
 Խոշտանգման  հարցերով  քննությունը  պետք  է  լինի  անկախ,  անկողմնակալ  և  հրապարակային,  և  որ  իրավասու  մարմինները  պետք  է  գործեն  օրինակելի  ջանասիրությամբ և բարեխղճությամբ9։
 Մեղադրող ապացույցը, լինի դա խոստովանության կամ իրեղեն ապացույցի տեսքով, որը ձեռք է բերվել բռնությունների գործադրման  միջոցով  կամ դաժանությունների կամ այլ  վերաբերմունքի,  որը կարելի է բնութագրել որպես խոշտանգում, երբեք չպետք է դրվի տուժողի մեղքիապացույցի հիմքում՝ անկախ նրա ապացուցողական նշանակությունից10։
 Իսկ«Սևթափ  Վեզնեդարոգլուն  ընդդեմ  Թուրքիայի»11  նախադեպային  որոշմանմեջ ՄԻԵԴ-ն այն իրավական դիրքորոշումն է հայտնել, որ եթե կալանքի տակ եղած  անձը  բողոք  է  ներկայացնում  առ  այն,  որ  իրեն  խոշտանգել  են,  և  բողոքըքննության չի առնվում, ապա գործում է այն կանխավարկածը, որ նա իրոք ենթարկվել  է  խոշտանգման։
  ՄԻԵԴ-ի  որոշումներից  այս  մեջբերումները  պատահական չէին։
 Առաջարկում ենք վերոնշյալ տեսակետներին տալ օրենքի ուժ և ապահովել  դրանց  կիրառումը  պրակտիկայում։
  Մասնավորապես  քրեական  դատավարության  օրենսգրքում  ավելացնել  105.1-րդ  հոդվածը  հետևյալ  բովանդակությամբ.  «1.Եթե  անձը  կալանավորվելիս  առողջ  է  եղել,սակայն  ազատ  արձակվելիս  վնասվածքներ  է  ունեցել,  ապա  վարույթն  իրականցնող  մարմինըպետք է պատշաճ բացատրություն ներկայացնի, թե դրանք ինչպես են առաջացել՝  այն  կցելով  քրեական  գործին։
  2.  Եթե  կալանքի  տակ  եղած  անձը  բողոք  էներկայացնում  առ  այն,  որ  իրեն  խոշտանգել  են,  և  բողոքը  քննության  չի  առնվում,  ապա  գործում  է  այն  կանխավարկածը,  որ  նա,  իրոք,  ենթարկվել  է  խոշտանգման»։
3․Քրեական  դատավարության  օրենսգրքի    284-րդ  հոդվածի  1-ին  մասիհամաձայն՝  անձանց  նամակագրության,  հեռախոսային  խոսակցությունների,փոստային,  հեռագրական  և  այլ  հաղորդումների  գաղտնիության  իրավունքիսահմանափակում նախատեսող օպերատիվ-հետախուզական միջոցառումները՝  բացառությամբ  այն  դեպքերի,  երբ  խոսակցության  մասնակիցներից  կամ6 Տե՛ս Ireland v. United Kingdom, 1978,թիվ 25, էջ 64-65, կետ 161։
7  Տե՛ս  Էրիկ  Սվանիձե,  Վատ  վերաբերմունքի  արդյունավետ  քննություն,  Եվրոպական  չափանիշներ, 2011, էջ 20։
8 Տե՛ս Tomasi v. France , 1992, էջ 40-41, Selmouni v. France, թիվ 25803/94, կետ 87, ECHR 1999- V։
9 Տե՛ս Isayeva and Others v. Russia, 24 February of 2005, թիվ 57947/00, կետ 208-213։
10 Տե՛ս «Հարությունյանն ընդդեմ Հայաստանի», գանգատ թիվ 36549/03, 2007, էջ 22, կետ 63։
11 Տե՛ս Sevtap Veznedarogly v. Turkey, Judgment of 11 April of 2000։
հաղորդակցվողներից մեկը նախապես դրանք լսելու կամ վերահսկելու համաձայնություն է տվել, կարող են իրականացվել միայն դատարանի որոշմամբ։
 Այսդրույթը  գործում  էր,  քանի  դեռ  Սահմանադրական  դատարանը  իր  2010  թ․ՍԴՈ-926  որոշմամբ  այն  հակասահմանադրական  չէր  ճանաչել։
  Այսինքն՝  խոսակիցներից  մեկի  համաձայնությամբ  նրանց  խոսակցությունը  լսելը  հանգեցնում  էր  մյուս  խոսակցի  սահմանադրական  իրավունքների  խախտման։
  Այսպարագայում  խոսք  լինել  չի  կարող  առանց  անձանց  գիտության  նրանց  խոսակցության գաղտնալսման մասին․ այն միանշանակ ոչ իրավաչափ արարք է։
Հետևաբար այդ ճանապարհով ձեռք բերված ապացույցներն էլ կլինեն անթույլատրելի։
  Տիպիկ  իրավիճակ  է  նկարագրված ՄԻԵԴ-ի  «Կանն  ընդդեմ  ՄիացյալԹագավորության»,  ինչպես  նաև  «Շենկն  ընդդեմ  Շվեյցարիայի»  գործերում12,որտեղ  դիմողի  նկատմամբ  կայացված  մեղադրական  դատավճռի  հիմքումդրված միակ ապացույցը եղել է օրենքի խախտմամբ ձեռք բերված ձայնագրությունը։
  Դատարանի  դիրքորոշումն  այն  է,  որ  եթե  դիմողը  հնարավորություն  էունեցել  վիճարկելու  այդ  ապացույցի  օրինականությունը,  բայց  չի  վիճարկել,հետևաբար առանց թույլտվության ձեռք բերված ձայնագրությունը կհամարվիթույլատրելի ապացույց։
 Այս երկու պայմանների միջև բացակայում է պատճառական  կապը։
  Մեր  համոզմամբ  ապօրինի  ճանապարհով  ձեռք  բերված  ձայնագրությունը չի կարող թույլատրելի ապացույց ճանաչվել՝ անկախ այն հանգամանքից՝ անձը վիճարկել է դրա վավերականությունը (օրինականությունը), թե ոչ։
4․Քրեական դատավարության օրենսգրքի նախագծի համաձայն գործելուէ ապացույցների թույլատրելիության կանխավարկածը, այսինքն՝ վարույթի ընթացքում  ձեռք  բերված  ապացույցները,  ներառյալ  վարույթի  մասնավոր  մասնակիցների ներկայացրած ապացույցները, համարվում են թույլատրելի, քանիդեռ պատշաճ իրավական ընթացակարգով հակառակը չի ապացուցվել13։
 Ընդորում՝  փորձագետի  կարծիքն  ու  ցուցմունքը  ևս  ապացույցի  ինքնուրույն  տեսակ են համարվելու։
 Փորձագետի եզրակացության հետ կապված մի խնդրահարույց իրավիճակ է առկա։
 Այն է՝ համարե՞լ փորձագետի տված եզրակացությունը թույլատրելի ապացույց այն դեպքում, երբ եզրակացության մեջ գրվածէ  «․․․տուժող  Ա․․․»  այն  դեպքում,  երբ  Ա-ն  գործով  տուժող  ճանաչված  չէ։
  Մերկարծիքով՝ եզրակացությունը անթույլատրելի ապացույց ճանաչելը պարզապեսկլիներ ձևական պահանջների չարաշահում, քանզի նման վրիպակներից գործիբուն  էությունը  չի  փոխվում։
  Այսինքն՝  այս  դեպքում  փորձագետի  եզրակացությունը պետք է թույլատրելի ապացույց ճանաչվի։
12 Տե՛ս Khan v. United Kingdom, 2000, թիվ 52207/99։
 Տե՛ս Schenk v. Switzerland, 1988, թիվ 140։
13 Տե՛ս Դ․ Մելքոնյան, ՀՀ քրեական դատավարության օրենսգրքի նախագծի հիմնախնդիրներիննվիրված գիտական հոդվածների ժողովածու, Երևան, 2014, էջ 100։
5․Ապացույցների թույլատրելիությունը կարգավորող նորմերից հետևում է,որ  որպես  ապացույց  չեն  կարող  օգտագործվել  քննչական  կամ  այլ  դատավարական  գործողության  կատարման  կարգի  էական  խախտմամբ  ձեռք  բերվածփաստական տվյալները, հատկապես, երբ դրանք իրենց հերթին հանգեցրել ենդատավարության  մասնակիցների  իրավունքների  էական  խախտման։
  Ապացույցներ  ձեռք  բերելիս  էական  են  այն  խախտումները,  որոնք,  դրսևորվելովմարդու  և  քաղաքացու  սահմանադրական  իրավունքների  և  ազատությունների կամ սույն օրենսգրքի որևէ պահանջի խախտմամբ, դատավարության մասնակիցների`  օրենքով  երաշխավորված  իրավունքների  զրկմամբ  կամ  սահմանափակմամբ  կամ  որևէ  այլ  կերպ  ազդել  են  կամ  կարող  էին  ազդել  ստացվածփաստական  տվյալների  հավաստիության  վրա14։
  Այդ  քննչական  գործողություններից  մեկն  էլ  խուզարկությունն  է։
  Քրեական  դատավարության  օրենսգրքի    225-րդ  հոդվածի  համաձայն՝  քննիչը,  բավարար  հիմքեր  ունենալով  ենթադրելու, որ որևէ շենքում կամ այլ տեղ կամ որևէ անձի մոտ գտնվում են հանցագործության գործիքներ, հանցավոր ճանապարհով ձեռք բերված առարկաներ ու  արժեքներ,  ինչպես  նաև այլ առարկաներ և  փաստաթղթեր,  որոնք  կարող  են  նշանակություն  ունենալ  գործի  համար,  խուզարկություն  է  կատարումդրանք  գտնելու  և  վերցնելու  համար։
  Նույն  հոդվածի  3-րդ  մասի  համաձայն՝բնակարանի  խուզարկությունը  կատարվում  է  միայն  դատարանի  որոշմամբ։
Խուզարկության կատարման կարգի համաձայն՝ քննիչն առաջարկում է կամովին  հանձնել  առգրավման  ենթակա  առարկաները  և  փաստաթղթերը,  իսկ  առաջարկը  մերժվելու  դեպքում  առգրավումը  կատարում  է  հարկադիր  կարգով։
Վճռաբեկ դատարանը Հուսիկ Բաղդասարյանի վերաբերյալ գործում15 մեկնաբանել է օրենսդրական այս նորմը և փաստել, որ հանձնումը համարվում է կամովին,  եթե  անձը,  գիտակցելով,  որ  այդ  պահին  իրեն  բացահայտելու  իրականսպառնալիք  չկա,  իր  հայեցողությամբ  հանձնում  է  ՀՀ  քրեական  օրենսգրքի235-րդ հոդվածում նշված առարկաները, այսինքն՝ անձի ընդունած այդ որոշումը պետք է լինի ազատ և գիտակցված ընտրության արդյունք։
 Բացահայտմանիրական  սպառնալիքի  առկայությունը  և  դրանից  դրդված  հանձնումը  չեն  կարող համարվել կամովին։
 Խնդիրներ առաջանում են հիմնականում խուզարկության  կատարման  հիմքերի  հետ։
  Սեպուհ  Թադևոսյանի  գործում16  Վճռաբեկդատարանն  այն  իրավական  դիրքորոշումն  է  հայտնել,  ըստ  որի՝  խուզարկության կատարման փաստական հիմք կարող է հանդես գալ ցանկացած տվյալ,որը հնարավոր է գնահատման ենթարկել։
 Իսկ գնահատումը պետք է հանգեց14  Տե՛ս  Հայաստանի  Հանրապետության  քրեական  դատավարություն․  Ընդհանուր  մաս,  Երևան,2006, էջ 282։
15  Տե՛ս  Վճռաբեկ  դատարանի՝  Հուսիկ  Բաղդասարյանի  վերաբերյալ  թիվ  ԱՎԴ2/0059/01/08գործը, http։
//www.arlis.am/DocumentView.aspx?docid=48886։
16  Տե՛ս  Վճռաբեկ  դատարանի՝  Սեպուհ  Թադևոսյանի  վերաբերյալ  թիվ  ԵՇԴ/0073/07/15  գործը,http։
//datalex.am/?app=AppCaseSearch&case_id=13229323905402019։
նի  այն  ողջամիտ  եզրահանգման,  որ  խուզարկության  արդյունքում  կարող  ենձեռք  բերվել  փնտրվող  առարկաները։
  Դատարանի  որոշման  համար  առիթ  էխուզարկություն կատարելու թույլտվություն ստանալու միջնորդություն հարուցելու  մասին նախաքննական  մարմնի որոշումը։
  Խուզարկության  կատարմանորոշման մեջ դատարանը կոնկրետ նշում է, թե ինչ առարկա գտնելու համար էայն  տրվում։
  Նման  իրավակարգավորման  պայմաններում  ստեղծվում  է  մի  իրավիճակ, երբ քննիչը խուզարկության ընթացքում հայտնաբերում է խուզարկության որոշման մեջ չմատնանշված առարկա (օրինակ՝ թմրանյութ), և դրանցթույլատրելիության  հարցն  է  վիճարկվում։
  Ստացվում  է,  որ  այդ  թմրանյութըձեռք  է  բերվել  առանց  համապատասխան  որոշման  կատարված  խուզարկության  ընթացքում։
  Այս  խնդրին  լուծում  է  առաջարկել  քրեական  դատավարության  օրենսգքրի  նախագիծը։
  Մասնավորապես  243-րդ  հոդվածի  5-րդ  մասիհամաձայն,  բացի  խուզարկության  որոշման  մեջ  նշվածից,  քննիչը  վերցնում  էնաև  խուզարկության  ընթացքում  հայտնաբերված  այն  բոլոր  օբյեկտները,  որոնք օրենսդրությամբ հանված են շրջանառությունից, կամ որոնք իրենց բնույթով,  տարբերակիչ  նշաններով  կամ  իրենց  վրա  առկա  հետքերով  կարող  ենկապված  լինել  մեկ  այլ  ենթադրյալ  հանցագործության  հետ։
  Ողջունելի  է  նմանմոտեցումը։
  Բայց,  որպեսզի  առհասարակ  խուզարկության  արդյունքում  ձեռքբերված առարկաների՝ որպես իրեղեն ապացույցի թույլատրելիության ճանաչման  խնդիր  չառաջանա,  առաջարկում  ենք  օրենսդրական  կարգավորումըդարձնել  այսպես․  դատավորը  խուզարկության  որոշում  կայացնելիս  որոշմանմեջ չկոնկրետացնի, թե ինչ առարկաների հայտնաբերման համար է այն տրվում,կամ  որպես  լրացուցիչ  երաշխիք  սահմանել,  որ  եթե  վարույթն  իրականացնողմարմնի բարեխիղճ գործելու պայմաններում են ի հայտ գալիս տվյալ անձի կողմից այնպիսի հանցանք կատարած լինելու վերաբերյալ տվյալներ, որի կապացությամբ  նախատեսված  չէ  գաղտնի  քննչական  գործողություն  կատարելուհնարավորություն, ապա դրանք դատարանի թույտվությամբ կարող են օգտագործվել։
6․  Դատավարագետները  միասնական  մոտեցում  չունեն  դիակը  կամ  նրամասերը իրեղեն ապացույց ճանաչելու վերաբերյալ։
 Յու․ Օրլովը նշում է, որ իրեղեն  ապացույցներից  բացի՝  գոյություն  ունեն  նյութական  օբյեկտներ,  որոնք  իմացաբանական տեսանկյունից ապացուցման  գործընթացում  ունեն  նույն  դերը, ինչ որ իրեղեն ապացույցները, բայց դատավարական իմաստով քրեականգործին չեն կցվում՝ ելնելով բարոյաէթիկական նկատառումներից (օրինակ՝ դիակը)17։
  Ա․  Բարիգինան  նշում  է,  որ  թեև  մարդու  դիակը  համարվում  է  հանցավոր  ոտնձգության  օբյեկտ,  սակայն  այն  էթիկական  նորմերի  տեսանկյունից  չիկարող  հանդիսանալ  իրեղեն  ապացույց։
  Քանզի  եթե  դիակը  ճանաչվի  իրեղենապացույց, ապա այն, ընդհանուր կանոնի համաձայն, պետք է նաև հետազոտվի  դատական  լսումների  ընթացքում18։
  Այս  կապակցությամբ  Բ․  Բեզլեպկինընշում  է,  որ  դատական  նիստի  ժամանակ  հնարավոր  չէ  հետազոտել  մարդումարմնի մասերը19։
Դիակը իրեղեն ապացույց ճանաչելը կարող է որոշ հակասությունների լուծում դառնալ։
 Նախ հասկանանք, թե ինչ հակասությունների ու թերությունների  մասին  է  խոսքը։
  Պատկերացնենք  իրավիճակ,  երբ  մեղադրյալը  խոշտանգման արդյունքում ցուցմունքներում նշում է դիակի գտնվելու վայրը։
 Խոշտանգման  արդյունքում  ձեռք  բերված  տվյալների  հիման վրա  վարույթն  իրականացնող մարմինը կատարում է դեպքի վայրի զննություն և հայտնաբերում դիակը։
Դիակից վերցված նմուշների հիման վրա նշանակվում է փորձաքննություն, որիեզրակացությամբ  հաստատվում  է  խոշտանգման  ենթարկված  անձի  մեղավորությունը։
  Արդյո՞ք  դեպքի  վայրի  զննության,  փորձաքննության  եզրակացության նկատմամբ կիրառելի է «թունավոր ծառի պտուղները թունավոր են» սկզբունքը։
 Նմանատիպ իրավիճակ է առկա Մարդու իրավունքների եվրոպականդատարանի՝ «Գաֆգենն ընդդեմ Գերմանիայի» գործում։
 Եվրոպական դատարանը  գտել  է,  որ  իրեղեն  ապացույցը,  որը  ձեռք  է  բերվել  բռնության  գործադրման արդյունքում առնվազն  այն դեպքերում,  երբ  այդ  բռնությունը  կարելի  է  որակել  որպես  խոշտանգում,  երբեք  չի  կարող  մեղադրյալի  մեղքի  ապացույցհանդիսանալ,  անկախ  նրա  իրական  արժեքից։
  Ցանկացած  այլ  կարծիք  ծառայելու  է  հօգուտ բարոյապես անթույլատրելի  վարքագծի անուղղակի  օրինականացմանը։
  Խոշտանգման  արդյունքում  ստացված  խոստովանության  շնորհիվ  ձեռք  բերված  իրեղեն  ապացույցների  օգտագործումը  նույնքան  մեծ  կասկածի  տակ  է  դնում  դատավարության  ընդհանուր  անաչառության  կանխավարկածը,  որքան  ստացված  խոստովանության  օգտագործումը։
  Դատարանը«Մարդու  իրավունքների  և  հիմնարար  ազատությունների  մասին»  կոնվենցիայի 6-րդ հոդվածի 1-ին և 3-րդ կետերի խախտում չի արձանագրել20։
«Թունավոր  ծառի  պտուղները  թունավոր  են»  տեսության  համաձայն՝օրենքի խախտմամբ ձեռք բերված փաստական տվյալների հիման վրա ստացված  ապացույցները  նույնպես  անթույլատրելի  են21։
  ՀՀ  Վճռաբեկ  դատարաննայս  կանոնին  անդրադարձել  է  Արմեն  Սարգսյանի22,  Մելինե  Մարգարյանի23,20 Տե՛ս Gäfgen v. Germany, 2010, գործ թիվ 22978/05։
21 ՀՀ քրեական դատավարություն, մաս 1, Հեղինակային խումբ, գիտ․ խմբ․ Արթուր Ղամբարյան,Երևան, 2016, էջ 391։
22  Տե՛ս  Վճռաբեկ  դատարանի՝  Արմեն  Սեյրանի  Սարգսյանի  վերաբերյալ  թիվ  ԵՔՐԴ/0295/01/08գործը։
23  Տե՛ս  Վճռաբեկ  դատարանի՝  Մելինե  Միշայի  Մարգարյանի  վերաբերյալ  թիվ  ԵԿԴ/0081/01/11գործը։
Գագիկ Միքայելյանի24 և այլոց վերաբերյալ իր նախադեպային որոշումներում։
Սակայն  այս  տեսությունը  չպետք  է  բացարձակ  ընկալել։
  Հնարավոր  են  դեպքեր, երբ «թունավոր ծառի պտուղների թունավոր են» կանոնը չգործի։
 Չափանիշը հետևյալն է․ անօրինական ճանապարհով ստացված տվյալի վրա ամբողջությամբ  հիմնված  ապացույցն  անթույլատրելի  ճանաչելու  համար  անհրաժեշտ է, որ բացակայի ողջամիտ ջանքերով այդ ապացույցը ստանալու հնարավորությունը։
  Ինչպես՝  օրինակ  «Նիքսն  ընդդեմ  Ուիլյամսի»  ամերիկյան  գործովդատարանը չի կիրառել «թունավոր ծառի պտուղների» կանոնը՝ պարզաբանելով,  որ  ապացույցները  մեծ  ջանքերի  գնով,  բայց  վաղ  թե  ուշ  ձեռք  էին  բերվելու25։
 Այս բացառությանը Վճռաբեկ դատարանն անդրադարձել է Ժ. Սեֆիլյանիվերաբերյալ գործով26։
Անդրադառնալով  դիակը  իրեղեն  ապացույց  ճանաչելու  հիմնահարցին՝փորձենք  հիմնավորել  դրա  անհրաժեշտությունը։
  Եթե  դիակն  իրեղեն  ապացույց չճանաչվի, ապա քննիչը կարող է ցանկացած անօրինական ճանապարհով  այն  ձեռք  բերել։
  Չէ՞  որ  քննիչն  այս  դեպքում  կաշկանդված  չի  լինի  ապացույցների թույլատրելիության կանոններով։
 Եթե հետևենք այն մոտեցմանը, որդիակն իրեղեն ապացույց չէ, ապա նշված օրինակում փորձաքննության եզրակացությունը  պետք  է  ճանաչել  որպես  թույլատրելի  ապացույց,  քանի  որ  փորձաքննությունը  կատարվել  է  ոչ  թե  ապօրինի  ձեռք  բերված  ապացույցի,  այլապացույց  չհանդիսացող  դիակի  հիման  վրա։
  Այսինքն՝  մենք  քրեական  գործում ունենք մի փաստ, որը դատավարական կարգավիճակ չունի, ձեռք է բերվել  քննչական  գործողության  արդյունքում,  բայց  ապացույց  չէ։
  Այսինքն,  եթեդիակն  իրեղեն  ապացույց  չի  ճանաչվում,  ապա անձը  զրկվում  է  փորձաքննությունը  վիճարկելու  հնարավորությունից,  իսկ  այդպիսի  հնարավորությունիցանձին զրկելը հավասար է նրա իրավունքների անհիմն սահմանափակման։
Բացի այդ, եթե դիակն իրեղեն ապացույց ճանաչվի, ապա պարտադիր չէ,որ այն կցվի քրեական գործին, բերվի դատարան ու նիստի ընթացքում զննվի։
Քրեական դատավարության օրենսգիրքը հատուկ մեխանիզմներ է նախատեսում  շուտ  փչացող,  դատարան  ներկայացնելու  անհնարինություն  պարունակող առարկաների հետ կապված։
 Այդ դեպքերում, եթե առարկան շուտ փչացողէ կամ մեծ ծավալի է, վարույթ իրականացնող մարմինը լուսանկարում է և քրեական գործին կցում է տվյալ առարկայի, այս դեպքում՝ դիակի լուսանկարը։
 Դիակն  իրեղեն  ապացույց  ճանաչելու  հրամայականը  մեկ  նպատակի  է  ծառայում՝բացառել  այն  իրավիճակները,  երբ  անձի  նկատմամբ  կայացված  մեղադրական24 Տե՛ս Վճռաբեկ դատարանի՝ Գագիկ Գառնիկի Միքայելյանի վերաբերյալ թիվ ԵԱԴԴ/0085/06/09գործը։
25 Տե՛ս U.S. Supreme Court, N-82-1651, decision of 11 June 1984, 467 U.S. 431 (1984) , p. 441։
26  Տե՛ս  Վճռաբեկ  դատարանի՝  Ժիրայր  Սիմոնի  Սեֆիլյանի  վերաբերյալ  թիվ  ՎԲ-07/13  գործը,http։
//www.arlis.am/DocumentView.aspx?DocID=92907։
դատավճռի  հիմքում  դրվում  են  նրա  խոշտանգման  արդյունքում  ձեռք  բերվածապացույցները։
7.  ՀՀ  քրեադատավարական  օրենսդրության  տեսանկյունից  օպերատիվհետախուզական  միջոցառումներն  ինքնին  ապացույց  հավաքելու  միջոց  չեն։
Վարույթն իրականացնող մարմինը քննչական գործողության կատարման հիմքում կարող է դնել օպերատիվ-հետախուզական տվյալները։
 Այս դեպքում քննչական  գործողությունների  արդյունքների  թույլատրելիությունն  ապահովելուհամար նա պետք է ստուգի՝1.  արդյո՞ք  օպերատիվ-հետախուզական  տվյալները  ստացվել  են  «Օպերատիվ-հետախուզական  գործունեության  մասին»  ՀՀ  օրենքով  թվարկվածօպերատիվ-հետախուզական միջոցառումներ կատարելու ճանապարհով.2.  արդյո՞ք  օպերատիվ-հետախուզական  միջոցառումներն  իրականացվելեն իրավասու մարմինների կողմից.3.  արդյո՞ք  պահպանվել  են  օպերատիվ-հետախուզական  միջոցառումների իրականացման համար օրենքով նախատեսված հիմքերը, պայմաններն ուկարգը,  հատկապես՝  օպերատիվ-հետախուզական  միջոցառումների  արդյունքներն արձանագրելու վերաբերյալ օրենքի պահանջները27։
Նախագծի 6-րդ հոդվածի 5-րդ կետը սահմանել է. «Հետաքննությունը հետաքննության մարմնի կողմից նախաքննության շրջանակներում իրականացվող  և  դրան  օժանդակող  գործունեություն  է,  որը  ներառում  է  օպերատիվ–հետախուզական  միջոցառումների  և  գաղտնի  քննչական  գործողություններիկատարումը։
 Գաղտնի քննչական գործողություններ են անվանվել այն օպերատիվ-հետախուզական  միջոցառումները,  որոնք  ինկորպորացվել  են  նախագծում  և  ստացել  քրեադատավարական  կարգավորում։
  Այստեղ  խոսքն  այնօպերատիվ-հետախուզական  միջոցառումների  մասին  է,  որոնք  իրականացվում  են  հարուցված  քրեական  վարույթի  պայմաններում,  քրեական  վարույթիշրջանակներում  և  դրա  կապակցությամբ,  իսկ  այն  օպերատիվ-հետախուզական  միջոցառումները,  որոնք  ունեն հանցագործությունները նախականխելու,կանխելու կամ խափանելու նպատակ, համապատասխանաբար շարունակումեն  կարգավորվել  «Օպերատիվ-հետախուզական  միջոցառումների  մասին»  ՀՀօրենքով։
  Նախագիծն  այս  գործողությունների  արդյունքը  չի  համարում  ապացույց,  ուստի  բացակայում  է  նախագծով  դրանց  իրականացման  կարգը  մանրամասն սահմանելու անհրաժեշտությունը։
Վերոնշյալ  իրավիճակների  շարքը  կարելի  է  անվերջ  շարունակել։
  Դրանքբազմաթիվ են և, բնականաբար, հնարավոր չէ այդ բոլորը օրենքով կարգավորել։
  Պարզապես  յուրաքանչյուր  դեպքում,  երբ  վիճարկվում  է  ապացույցի  թույլատրելիությունը, պետք է պարզել, թե՝27  Տե՛ս  ՀՀ  քրեական  դատավարություն,  մաս  1,  Հեղինակային  խումբ,  գիտ․  խմբ․՝  Արթուր  Ղամբարյան, Երևան, 2016, էջ 386։
•  արդյո՞ք  այն  ձեռք  է  բերվել  քրեական  դատավարության  օրենսգրքովսահմանված կարգի պահպանմամբ, •  այն  ձեռք  բերվելիս  խախտվե՞լ  են  անձանց  իրավունքները,  թե՞  ոչ,  ևեթե այո, ապա հնարավոր չէ՞ր այլ ճանապարհով այն ձեռք բերել, այնպես, որ անձանց իրավունքների խախտումը նվազագույնի հասցվեր,•  արդյո՞ք  ձեռնարկվել  են  պատշաճ  միջոցներ,  որպեսզի  ձեռք  բերվածապացույցները  զերծ  մնան  կորստից,  վնասվելուց,  փչանալուց,  այլառարկաների հետ շփվելուց կամ խառնվելուց։
Անի ԽուրշուդյանԱՊԱՑՈՒՅՑՆԵՐԻ ԹՈՒՅԼԱՏՐԵԼԻՈՒԹՅԱՆ ՀԻՄՆԱԽՆԴԻՐՆԵՐԸ ՔՐԵԱԿԱՆԴԱՏԱՎԱՐՈՒԹՅՈՒՆՈՒՄԲանալի բառեր՝ անթույլատրելի ապացույց, խուզարկում, օպերատիվ-հետախուզականտվյալ, խոշտանգում, ցուցմունքԱմփոփում։
