ԴԱՏԱԽԱԶԻ ԿՈՂՄԻՑ ՄԵՂԱԴՐԱՆՔԻ ՓՈՓՈԽՄԱՆ ԿԱՐԳՆ ԸՍՏՀՀ ՔՐԵԱԿԱՆ ԴԱՏԱՎԱՐՈՒԹՅԱՆ ԳՈՐԾՈՂ ՕՐԵՆՍԳՐՔԻ ԵՎՆՈՐ ՕՐԵՆՍԳՐՔԻ ՆԱԽԱԳԾԻԻնչպես  քրեական  դատավարության  գործող  օրենսգիրքը,  այնպես  էլ  նորօրենսգրքի  նախագիծը  (այսուհետ՝  Նախագիծ)  ամրագրում  են  մեղադրյալինառաջադրված մեղադրանքը լրացնելու և փոփոխելու հիմքերն ու կարգը։
 Դատական  քննության  ընթացքում  մեղադրանքը  փոխելու  ինստիտուտի  հնարավորինս  հստակ  կարգավորումը  կարևոր  նշանակություն  ունի  քրեական  դատավարությունում  կողմերի  իրական  հավասարության  երաշխավորման,  մեղադրյալի  պաշտպանության  իրավունքի  ապահովման,  ինչպես  նաև՝  անկախև  դատախազի  դիրքորոշմամբ  չկաշկանդված  դատարանի  կողմից  արդարադատության իրականացման տեսանկյունից։
Գիտական սույն հոդվածի շրջանակներում փորձ է արվել ուսումնասիրելուքրեադատավարական  այս  ինստիտուտի  հետ  կապված  ինչպես  տեսական,այնպես  էլ  առկա  օրենսդրական  կարգավորումների  կիրառման  կապակցությամբ առաջացող գործնական հիմնախնդիրները։
 Այդ իսկ նպատակով ուսումնասիրվել են դատական քննության ընթացքում մեղադրանքը փոխելու ինստիտուտի  վերաբերյալ  հայրենական  և  արտասահմանյան  առանձին  աղբյուրներ,ինչպես  նաև  Մարդու  իրավունքների  եվրոպական  դատարանի,  ՀՀ  Սահմանադրական դատարանի և ՀՀ Վճռաբեկ դատարանների դատական ակտերը։
Խորամուխ չլինելով ինստիտուտի էության մեջ՝ հոդվածի այս հատվածումհպանցիկ  ներկայացնենք  այն  խնդիրները,  որոնց  շուրջ  նախատեսվում  է  կատարել  ուսումնասիրություններ։
  Ըստ  մեզ՝  դատարանի  կողմից  մեղադրանքըփոխելիս առաջնային և կարևորագույն խնդիրներից մեկը մեղադրյալի պաշտպանության  իրավունքն  ապահովելն  է։
  Այն  կարող  է  չխախտվել,  երբ  մեղադրանքի հիմքում չեն ներառվում այնպիսի փաստական հանգամանքներ, որոնքդրված  չեն  եղել  նրան  առաջադրված  մեղադրանքի  և  դատախազի  կողմիցհաստատված մեղադրական եզրակացության հիմքում, և երբ մեղադրանքի իրավաբանական  գնահատականը  փոխելիս  մեղադրյալը  կարողանում  է  կանխատեսել դատարանի կողմից մեղադրանքի իրավական գնահատականի փոփոխման  հնարավորությունը  և  կարողանում  է  արդյունավետ  կերպով  արձագանքել դրան։
 Հաշվի առնելով այն հանգամանքը, որ դատարանը արդարադատություն իրականացնող մարմին է, և ճիշտ նյութական նորմ կիրառելը դատարանի  համար  պարտականություն  է,  ապա,  մեր  կարծիքով  ՀՀ  քրեական  դատավարությունում անհրաժեշտ է սահմանել առաջին ատյանի դատարանի լիազորությունը  մեղադրյալին  վերագրվող  արարքի  իրավաբանական  գնահատականը փոխելու, այդ թվում՝ այն խստացնելով, սակայն, մինևնույն ժամանակիրավական  այնպիսի  մեխանիզմի  նախատեսում,  որ  մեղադրյալը  կարողանականխատեսել  դատարանի  կողմից  մեղադրանքի  փոփոխման  հնարավորությունը  և  ունենա  բավարար  ժամանակ,  հնարավորություն  և  իրավունքներ՝պաշտպանվելու դրանից, մյուս կողմից՝ դատարանն ունենա լիազորությունների այնպիսի շրջանակ, որ շարունակի մնալ և երևալ անկախ և անկողմնակալ,այլ ոչ թե վերածվի մեղադրողին օժանդակ մարմնի։
Թվում է՝ այս և մի շարք այլ հարցեր ինչ-որ չափով իրենց լուծումը գտել ենՀՀ քրեական դատավարության նոր օրենսգրքի նախագծում, սակայն կարծումենք,  որ  կան  դեռևս  չկարգավորված  հարցեր,  որոնց  լուծում  չտալը  կարող  էհանգեցնել իրավական, ինչու ոչ նաև բարոյական խնդիրների։
 Թեև թե՛ դատախազի  կողմից  և  թե՛  դատարանի  կողմից  մեղադրանքի  փոփոխման  հարցերըհավասարապես  կարևոր  են,  սակայն  սույն  աշխատանքի  շրջանակներումկսահմանափակվենք դատախազի կողմից մեղադրանքի փոփախման հարցերը քննարկման առարկա դարձնելով։
ՀՀ  քրեական  դատավարության  գործող  օրենսգրքի  309.1-րդ  հոդվածիհամաձայն`  եթե  առաջին  ատյանի  դատարանում  դատական  քննության  ընթացքում  մեղադրողը  գտնում  է,  որ  առաջադրված  մեղադրանքը  խստացմանկամ  մեղմացման  առումով  ենթակա  է  լրացման  կամ  փոփոխման,  քանի  որ  իհայտ են եկել այնպիսի հանգամանքներ, որոնք հայտնի չեն եղել և չէին կարողհայտնի  լինել  մինչդատական  վարույթում,  և  եթե  գործի  փաստական  հանգամանքները  հնարավորություն  չեն  տալիս  մեղադրանքը  լրացնելու  կամ  փոփոխելու  առանց  դատական  քննությունը  հետաձգելու,  ապա  դատարանին  ներկայացնում  է  առաջադրված  մեղադրանքը  լրացնելու  կամ  փոփոխելու՝  և  նորմեղադրանք առաջադրելու համար դատական քննությունը հետաձգելու վերաբերյալ  միջնորդություն։
  Մեղադրողը  կարող  է  նաև  մեղադրանքը  փոխել,  այդթվում՝ նաև խստացման առումով, այն դեպքում, երբ դատական քննության ընթացքում  հետազոտված  ապացույցները  անհերքելիորեն  վկայում  են,  որ  ամբաստանյալը  կատարել  է  այլ  հանցանք,  քան  այն,  որը  նրան  մեղսագրվում  է։
Ընդ որում՝ առաջին ատյանի դատարանում մեղադրանքը փոփոխելու իր իրավունքը չիրացնելով՝ մեղադրողը քրեական գործի հետագա քննությունների ընթացքում զրկվում է նման նախաձեռնությամբ հանդես գալու հնարավորությունից1։
1 Տե՛ս Արմեն Ջիվանի Բաբայանի և Սուրեն Ռազմիկի Թումանյանի գործով 2011 թվականի դեկտեմբերի 22-ի թիվ ԵԷԴ/0044/01/11 որոշման 23-րդ կետը։
Նշված  նորմերի  վերլուծությունից  բխում  է,  որ  քրեադատավարականօրենքը  նախատեսում  է  դատական  քննության  ընթացքում  դատախազի  կողմից մեղադրանքի փոփոխման հետևյալ ձևերը՝ •  դատախազի նախաձեռնությամբ մեղադրանքը փոխելը քննիչի կողմիցքննչական և այլ դատավարական գործողություններ կատարելու ռեժիմով (ՀՀ քրեական  դատավարության  օրենսգրքի  309.1-րդ  հոդվածի 1ին և 2-րդ մասեր),•  դատախազի նախաձեռնությամբ մեղադրանքը փոխելն առանց քննչական  գործողություններ  կատարելու  ռեժիմի  (ՀՀ  քրեական  դատավարության օրենսգրքի 309.1-րդ հոդվածի 3-րդ մաս)։
Մինչև 2010 թվականը նույն հոդվածի 5-րդ մասը նախատեսում էր, որ դատարանը կարող է մինչև 10 օր ժամկետով հետաձգել դատական նիստը` առաջարկելով  գլխավոր  դատախազին  կամ  նրա  տեղակալին  վերահաստատել  մեղադրական  եզրակացությունը։
  Իրավական  այս  դրույթը,  սակայն,  ՀՀ  Սահմանադրական դատարանի 2010 թ. ապրիլի 2-ի N 872 որոշմամբ իրավացիորենճանաչվեց ՀՀ 2005 թ. խմբագրությամբ Սահմանադրության 19-րդ հոդվածինհակասող  և  անվավեր։
  Իսկ  մինչ  այդ  24.07.2007  թ.  ընդունված  N  710  որոշմամբ  ՀՀ  Սահմանադրական  դատարանը  Սահմանադրությանը  հակասող  ևանվավեր  էր  ճանաչել  գործը  լրացուցիչ  նախաքննության  ուղարկելու  ինստիտուտը նախատեսող մի քանի հոդվածներ։
Ըստ  էության,  դատախազի  նախաձեռնությամբ  մեղադրանքը  փոխելուհամար  քննիչի  կողմից  քննչական  և  այլ  դատավարական  գործողություններկատարելու ռեժիմը մի քանի քայլ առաջ է լրացուցիչ նախաքննության ինստիտուտից, բայց և այնպես, սկզբունքորեն այն չի համապատասխանում իրավական պետության չափանիշներին։
 Այս ռեժիմի կիրառման դեպքում ձևական առումով  քրեական  գործը  շարունակում  է  գտնվել  դատարանի  վարույթում,  ևքննիչն այն իր վարույթ ընդունելու մասին որոշում չի կայացնում, սակայն փաստացի  այն  վերադառնում  է  քննիչի  վարույթ,  ով  կարող  է  ազատորեն  իրականացնել  ՀՀ  քրեական  դատավարության  օրենսգրքով  նախատեսված  քննչական  և  դատավարական  այլ  գործողություններ։
  Ստացվում  է,  որ  փաստացիքրեական գործը դուրս է գալիս դատական վերահսկողությունից, թեկուզ և դակատարվում  է  սահմանափակ  ժամկետով,  թեև  ձևական  առումով  քրեականգործը շարունակում է մնալ դատարանի վարույթում2։
Օրենսդրական կարգավորման նշված թերությունները հաշվի առնելով` ՀՀքրեական դատավարության նոր օրենսգրքի հայեցակարգով (այսուհետ` Հայեցակարգ)  աամրապնդվեց  այն  գաղափարը,  որ  մեղադրանքի  փոփոխումը  ոչ2  Տե՛ս  Հ.  Սարգսյան,  Դատախազի  կողմից  մեղադրանքի  փոփոխման  հիմնահարցերը՝  ըստ  ՀՀքրեական դատավարության նոր օրենսգրքի նախագծի //ՀՀ քրեական դատավարության օրենսգրքի նախագծի հիմնախնդիրներին նվիրված գիտական հոդվածների ժողովածու, Երևան, 2014,էջ 307։
թե  պետք  է  հիմք  կամ  պատճառ  հանդիսանա  նոր  քննչական  կամ  դատավարական  այլ  գործողություններ  կատարելու  համար,  այլ  պետք  է  դատարանումհետազոտված  և  գործում  առկա  այլ  ապացույցների  համալիր  վերլուծությանարդյունք,  հետևանք  լինի,  քանի  որ  քննչական  նոր  կամ  դատավարական  այլգործողություններ  կատարելուց  հետո  մեղադրանքը  փոփոխելը  նշանակում  էլրացուցիչ  նախաքննության  ինստիտուտի  վերականգնում/ռեստավրացիակամ դրա քողարկում այլ անվան տակ։
 Սա է պատճառը, որ Հայեցակարգը ընդունելի է համարում մեղադրանքը փոփոխելու համար բացառապես այնպիսիգործողությունների  կատարումը,  որոնք  կարող  են  օգտագործվել  գործի  դատական քննության ընթացքում հասանելի դատավարական միջոցներից, օրինակ՝ վկաներ կանչելը, փորձաքննություններ նշանակելը և այլն։
 Այս գործողությունների  կատարումը  դուրս  չի  գա  դատարանի  վերահսկողության  տիրույթից3։
Հայեցակարգի հիման վրա մշակված ՀՀ քրեական դատավարության նորօրենսգրքի  նախագիծը  կոնկրետ  այս  հարցի  առնչությամբ  Հայեցակարգիցտարբերվող մոտեցում չի ամրագրել։
 Այսպես՝ քրեական դատավարության նորօրենսգրքի նախագծով նախատեսված` մեղադրանքի փոփոխման միակ ռեժիմը  գոյություն  ունեցող  երկու  ռեժիմների  հիբրիդն  է4։
  Մասնավորապես,  Նախագծի 283-րդ հոդվածի կարգավորումներից բխում է, որ մեղադրանքի կողմնայլևս  չունի  որևէ  օրենսդրական  հնարավորություն  դատարանի  վարույթումգտնվող քրեական  գործով նոր քննչական  գործողություններ կատարելու։
 Այսպիսով՝  բացառվել է  նոր հանգամանքներ ի  հայտ գալու  պարագայում  դատարանի  վարույթում  գտնվող  քրեական  գործը  քննիչին  վերադարձնելու  հնարավորությունը։
 Կարծում ենք, որ դրանով փորձ է արվել կյանքի կոչելու դատարանակենտրոն  քրեական  դատավարության  գաղափարը,  և  բացի  այդ՝  սա  արդյունքն  է  ՀՀ  Սահմանադրական  դատարանի  N  710  և  N  934  որոշումներումարտահայտած դիրքորոշումների, որոնց համաձայն, եթե քրեական գործն ընդունվել է դատարանի վարույթ, ապա այն պետք է հանգուցալուծվի դատական նիստում։
 Մյուս կողմից, ՍԴ-ն արձանագրել է, որ գործող իրավակարգավորման  պարագայում  մեղադրանքի  կողմը  հնարավորություն  է  ստանումհրապարակային դատական քննության շրջանակներից դուրս փոխելու արդեն  իսկ  ձախողված  մեղադրանքը՝  դրա  մեջ  փաստացի  ուղղումներ  կարատելով, ինչն էականորեն խախտում է դատաքննության հիմքում դրված իրավահավասարության սկզբունքը։
 Դատաքննության փուլում մեղադրանքի փոփոխության համար քննչական գործողությունների կատարման արգելքը նաևապահովում  է  գործի  քննության  հրապարակային  ընթացքը  և  հնարավորու3 Տե՛ս ՀՀ քրեական դատավարության նոր օրենսգրքի նախագծի հայեցակարգի 8.13-րդ կետը։
4 Տե՛ս Գ. Բաղդասարյան, Դատարանում մեղադրանքի փոփոխման սահմաններն ու դրա նկատմամբ դատական վերահսկողությունը, //Պետություն և իրավունք, Երևան, 2015, էջ 21։
թյուն է ընձեռում դատարանին իր վերահսկողության շրջանակներում պահելումեղադրանքի փոփոխման ընթացքը։
Քննարկվող  իրավական  դրույթների  առնչությամբ  հարկ  է  պարզաբանելայն  հանգամանքը,  որ  Նախագծի  համաձայն՝  դատական  քննության  ընթացքում  մեղադրանքը  փաստական  հանգամանքների  մասով  կարող  է  փոխվելհետևյալ երկու պայմանների համաժամանակյա առկայության դեպքում՝1.  դատալսումների  ընթացքում  հոտազոտված  ապացույցներով  հաստատվել են այնպիսի փաստական հանգամանքներ, որոնք հայտնի չէին և չէինկարող հայտնի լինել մինչդատական վարույթում,2.  այդ փաստական հանգամանքներն ինքնին կամ այլ փաստական հանգամանքների  հետ  միասին  անհրաժեշտ  են  դարձնում  մեղադրյալին  նոր  մեղադրանք առաջադրելը։
Դատարանը  յուրաքանչյուր  կոնկրետ  դեպքում  դատախազի  ներկայացրած մեղադրանքը լրացնելու կամ փոփոխելու և նոր մեղադրանք առաջադրելու  համար  դատական  քննությունը  հետաձգելու  վերաբերյալ  միջնորդությունըքննարկելիս պետք է գնահատի, թե արդյոք մեղադրանքի ծավալի վրա ազդողփաստական  հանգամանքները  մինչդատական  վարույթում  հայտնի  են  եղել,թե  ոչ,  և  արդյոք  դրանք  կարող  էին  հայտնի  լինել։
 Մեր  համոզմամբ  «փաստական հանգամանքներ, որոնք հայտնի չէին և չէին կարող հայտնի լինել մինչդատական  վարույթում»  արտահայտությունը  ինքնին  ենթադրում  է,  որ  այդ  հանգամանքները վարույթն իրականացնողներին հայտնի չեն եղել օբյեկտիվ, այլ ոչթե  սուբյեկտիվ,  պատճառներով,  ասենք,  օրինակ՝  կարող  էին  հայտնի  լինելնրանց,  եթե  նրանք  դրսևորեին  պատշաճ  ջանասիրություն  դրանք  պարզելուհամար։
 Բացի այդ, կարծում ենք, որ ինչպես գործող օրենսգրքով, այնպես Նախագծով  նախատեսված  «մեղադրանքը  լրացնել»  ձևակերպումը  նշանակում  էմեղադրանքի փոփոխում՝ դրա ծավալի ընդլայնման միջոցով, այսինքն՝ սա ընդամենը  մեղադրանքը  փոխելու  տեսակ  է։
  Դա  փաստում  է  նաև  այն  հանգամանքը, որ մեղադրանքը լրացնելու ռեժիմը որևէ սպեցիֆիկ կարգավորման չիենթարկվել, այլ խոսքով՝ մեղադրանի թե՛ փոփոխումը և թե՛ լրացումը իրականացվում են, և Նախագծից հստակ է, որ պետք է իրականացվեն միևնույն իրավական  մեխանիզմներով,  հետևապես  «մեղադրանքը  լրացնելու»  տերմինիօրենսդրական  նախատեսումը ինքնին որևէ  խնդիր  չի լուծում,  և  կարելի  է  եզրակացնել, որ օրենսդրորեն դրա ամրագրումը որևէ նորմատիվ անհրաժեշտություն չունի5։
Նախագծի  284-րդ  հոդվածի  առնչությամբ  հարկ  է  նշել,  որ  միանշանակ  էտրվել  այն  հարցի  պատասխանը,  թե  մեղադրանքի  փոփոխման  դեպքում  դատախազը  պարտավոր  է  կազմել  մեղադրանք  ներկայացնելու  մասին  որոշում,5  Տե՛ս  Հ.  Սարգսյան,  Դատական  քննության  ընթացքում  մեղադրանքը  փոխելու  տեսական  ևգործնական հիմնախնդիրները, Երևան, 2015, էջ 169։
թե ոչ։
 Իրավակիրառ պրակտիկայում դեռևս շարունակվում է այս հարցի առնչությամբ  ծագած  վեճը,  քանի  որ  ՀՀ  Վճռաբեկ  և  Սահմանադրական  դատարանները  միմյանցից  անկախ  հանգել  էին  իրարամերժ  եզրահանգումների։
Այսպես՝ ՀՀ Վճռաբեկ դատարանը թիվ ՀՅՔՐԴ2/0144/01/09 քրեական գործովՍ. Նալբանդյանի վերաբերյալ կայացրած որոշման մեջ սահմանել է, որ դատարանում  մեղադրանքը  փոփոխելիս  մեղադրողի  կողմից  պետք  է  կայացվի  ինչպես մեղադրանքը լրացնելու կամ փոփոխելու մասին որոշում, այնպես էլ կազմվի նոր մեղադրական եզրակացություն։
 Իսկ ՀՀ Սահմանադրական դատարանը N 872 որոշմամբ սահմանել է, որ նոր մեղադրական եզրակացություն կազմվել չի կարող, քանի որ ՀՀ քրեական դատավարության գործող օրենսգրքի նորմերով այդպիսի  իրավակարգավորում  նախատեսված  չէ։
  Նախագիծն  առավելընդունելի  համարեց  Վճռաբեկ  դատարանի  դիրքորոշումը,  ինչը  միանշանակարդարացված  է,  քանի  որ  մեղադրական  եզրակացությունն  է  այն  փաստաթուղթը,  որը  որոշում  է  դատական  քննության  սահմանները  և  հնարավորություն  տալիս  մեղադրյալին  արդյունավետ  կազմակերպելու  իր  պաշտպանությունը։
Ասվածի  լույսի  ներքո  անհրաժեշտ  է  նաև  անդրադառնալ  Նախագծի  մեկայլ  ձևակերպման։
 Խոսքը  284-րդ  հոդվածի  4-րդ  մասում տեղ  գտած`  «նոր  մեղադրանք  ներկայացնելու  մասին  որոշումը  տրվում  է  դատարանին  և  դատական  վարույթի  մասնակիցներին»  դրույթի  մասին  է։
  Կարծում  ենք,  որ  արդարացված  չէ  «տրվում  է»  ձևակերպումը։
  Նոր ներկայացված  մեղադրանքի՝  կողմերի համար առավել մատչելի, իսկ հանրության համար հասանելի և թափանցիկ լինելու համար, պետք է ոչ միայն փաստացի հանձնվի դատարանին և դատական  վարույթի  մասնակիցներին,  այլև  պետք  է  պատշաճ  ներկայացվի  դատարանում,  ճիշտ  այնպես,  ինչպես  սկզբնական  մեղադրանքի  ներկայացմանկարգն է։
 Իսկ ըստ Նախագծի 330-րդ հոդվածի 2-րդ մասի՝ հանրային մեղադրողը բացման խոսքում ներկայացնում է մեղադրանքի փաստական հիմքը, ինչպես  նաև  մեղադրյալին  վերագրվող  արարքի  իրավական  գնահատականը։
  Այսինքն՝  մեղադրանքը  բանավոր  ձևով  ներկայացվում  է  դատական  նիստի  ժամանակ։
Անդրադառնալով  պաշտպանության  իրավունքի  երաշխավորման  համատեքստում  մեղադրանքը  փոխելու  օրենսդրական  կարգավորումներին,  ապադրանք պետք է քննարկել Մարդու իրավունքների և հիմնարար ազատությունների պաշտպանության  մասին  կոնվենցիայի  6-րդ  հոդվածի  3-րդ  կետով  սահմանված  նվազագույն  իրավունքների  ապահովման  տեսանկյունից։
  Այսպես՝նշված 3-րդ կետի «բ» ենթակետով հռչակվում է, որ մեղադրյալը պետք է ունենա  «բավարար  ժամանակ  և  հնարավորություն՝  նախապատրաստելու  իրպաշտպանությունը»։
 Այս դրույթը տրամաբանորեն կապվում է նույն հոդվածի«ա» ենթակետի հետ, որը վերաբերում է մեղադրանքի մասին տեղյակ լինելունև  իրավաբանական  ներկայացուցչություն  ստանալուն։
  ՄԻԵԴ-ը  այս  հարցիառնչությամբ  հանգել  է  այն  եզրահանգման,  որ պաշտպանության  համար  բավարար  ժամանակ  սահմանելիս  պետք  է  հաշվի  առնվեն  գործի  բոլոր  հանգամանքները, գործի բարդությունը, ինչպես նաև քննության փուլը։
 Դրանից զատ՝ՄԻԵԴ-ը նաև արձանագրել է, որ յուրաքանչյուր դեպքում, երբ մեղադրյալը կամնրա պաշտպանը պնդում  են,  որ պաշտպանության  իրավունքի  իրացման  համար անհրաժեշտ միջոցներ չեն տրամադրվել իրենց, ապա դատարանը պետքէ հիշի, որ այս ընթացքում պաշտպանի հետ անարգել հաղորդակցվելու մեղադրյալի իրավունքը դիտվում է որպես արդարացի դատաքննության հայեցակարգի  կենտրոնական  տարր։
  Հետևաբար  նոր  մեղադրանքին  ծանոթանալու  համար  դատարանի  կողմից  տրամադրված  ժամկետի  ընթացքում  պետք  է  հնարավորինս ապահովել մեղադրյալի պաշտպան ունենալու և նրա հետ անարգելխորհրդակցելու իրավունքը6։
Կարծում ենք, որ խնդրո առարկա համարվող իրավական կարգավորմանշրջանակներում  առանձնակի  ուշադրության  է  արժանի  ինչպես  մեղադրյալի,այնպես  էլ  տուժողի  շահերի  պաշտպանության  հարցը։
  Դատավարագետներիմի  խումբը  կարծում  է,  որ  մեղադրողի  կողմից  մեղադրանքը  տնօրինելը  որևէկերպ չի խախտում տուժողի իրավունքները, քանի որ մեղադրանքն ապացուցելու  և  ամբաստանյալի  օգտին  բերվող  փաստարկաների  հերքման  պարտականությունը ամբողջությամբ դրված է մեղադրողի վրա։
 Մյուս մասը կարծում է,որ մեղադրողի կողմից մեղադրանքից հրաժարվելու կամ մեղադրանքը փոխելու դեպքում անհրաժեշտ է հաշվի առնել տուժողի դիրքորոշումը, քանի որ հակառակ  պարագայում  տուժողը  զրկվում  է  արդարադատության  մատչելիության իրավունքից, և տուժողը նշված դեպքում պետք է իրավասու լինի շարունակելու մեղադրանքի պաշտպանությունը7։
 Նշենք, որ մեզ համար առավել ընդունելի է վերոնշյալ կարծիքներից երկրորդը։
Պատահական  չէ,  որ  դեռևս  Հայեցակարգում  նախանշված  էին սուբսիդիար մեղադրողի ինստիտուտի ներդրմանն ուղղված գաղափարներ։
 Մասնավորապես,  Հայեցակարգի  8.27-րդ  կետով  նախատեսվում  էր,  որ  դատախազիկողմից սկզբնական մեղադրանքն ավելի մեղմով փոփոխելու դեպքում սուբսիդիար  մեղադրողը՝  տուժողը,  կարող  է  շարունակել  պաշտպանել  սկզբնականմեղադրանքը, ինչն էլ դատարանի համար կարող է հիմք հանդիսանալ սկզբնական մեղադրանքով դատական ակտ կայացնելու համար։
 Միաժամանակ տուժողի  կողմից  մեղադրանքը  ստանձնելու  դեպքում  դրա  պաշտպանությունն առավել  պրոֆեսիոնալ  կազմակերպելու  համար  Հայեցակարգն  անհրաժեշտ  էրհամարում  տուժողի  ներկայացուցչի  մասնակցությանը  պարտադիրությունը։
6  Տե՛ս  Գ.  Ս.  Ղազինյան  և  ուրիշներ,  Մարդու  իրավունքների  և  հիմնարար  ազատություններիպաշտպանության  եվրոպական  չափանիշների  կիրառումը  ՀՀ  քրեական  դատավարությունում,Երևան, 2010, էջ 227-238։
7  Տե՛ս  Հ.  Սարգսյան,  Դատական  քննության  ընթացքում  մեղադրանքը  փոխելու  տեսական  ևգործնական հիմնախնդիրները, Երևան, 2015, էջ 103։
Ստացվում  է,  որ  եթե  նման  իրավակարգավորման  շրջանակներում  տուժողըփաստացի օգտվի իր այս իրավունքից, ապա մեղադրյալը ստիպված է լինելուպաշտպանվել երկու մեղադրանքների դեմ, ինչի դեպքում էականորեն սահմանափակում է վերջինիս մանևրելու հնարավորությունը, և դատաքննության ընթացքում  հավասարության  նժարը  ակնհայտորեն  թեքվում  է  հօգուտ  մեղադրանքի  կողմ8։
  Թեև  այս  տեսլականները  տեղ  չգտան  նախագծում,  այնուամենայնիվ, դրանք մասամբ ընդունելի են մեզ համար։
 Կարծում ենք, որ բոլոր դեպքերում  մեղադրանքի  տնօրինման  շրջանակներում  անընդունելի  է  տուժողիկարծիքը հաշվի չառնելը։
Սուբսիդիար  մեղադրողի  ինստիտուտի  ներդրման  դեմ  իրավացիորեն  առարկել  է  ՀՀ  գլխավոր  դատախազությունը`  պատճառաբանելով,  որ  Սահմանադրությամբ  մեղադրանքի  պաշտպանությունը  դատախազի  բացառիկ  լիազորությունն է9։
 Մենք ևս կողմ ենք Գլխավոր դատախազության ներկայացրածառարկությանը, սակայն, կարծում ենք, որ կարելի է նախատեսել այնպիսի մեխանիզմներ,  որ  մի  կողմից`  տուժողը  չդառնա  մեղադրանքը  պաշտպանողսուբյեկտ, մյուս կողմից` չանտեսվի նրա տեսակետը։
 Ավելի կոնկրետ, կարծումենք,  որ  երբ  դատախազը  մեղադրանքը  մեղմացնելու  մասին  միջնորդություններկայացնի  դատարան,  տուժողը  պետք  է  հնարավորություն  ունենա  առարկելու այդ միջնորդության դեմ որոշակի պատճառաբանությամբ։
 Թեև տուժողիառարկությունը  չի  կաշկանդի  դատարանին  միջնորդությունը  քննարկելիս,բայց նոր մեղադրանքի ներկայացվելուց հետո՝ դատարանի կողմից տրված ողջամիտ  ժամկետի  ընթացքում  տուժողը և  նրա  ներկայացուցիչը հնարավորություն  կստանան  ծանոթանալու  նոր  մեղադրանքին  և  կրկին  դիրքորոշում  արտահայտելու դրա վերաբերյալ։
 Ընդ որում՝ նոր մեղադրանքի վերաբերյալ տուժողի և նրա ներկայացուցչի կողմից հաստատված դիրքորոշումը պետք է լինիգրավոր և ներկայացվի դատարանին մինչև դատական վարույթի վերսկսումը։
Օրինակ՝ կարելի է նախատեսել, որ տուժողը նոր մեղադրանքին ծանոթանալուհամար տրված ժամկետի ավարտից առնվազն 10 օր առաջ դատարանին ներկայացի  իր դիրքորոշումը։
 Հիմք  ընդունելով այդ  դիրքորոշումը՝ դատարանը իրավունք կունենա մերժելու  ներկայացված  մեղադրանքի ընդունումը և  շարունակելու  վարույթը  սկզբնական  մեղադրանքով։
  Իսկ  եթե  դատարանը,  այնուամենայնիվ ընդունի նոր մեղադրանքը, ապա պարտավորված  կլինի կայացրածեզրափակիչ  դատական  ակտում  անդրադարձ  կատարել  տուժողի  դիրքորոշմանը։
Նախորդ  դիրքորոշումը  հիմնավորելու  համար  կարծում  ենք,  որ  անհրաժեշտ է զուգահեռներ անցկացնել նախագծի նույն՝ 284-րդ հոդվածի 6-րդ և 7րդ  մասերով  նախատեսված  մեղադրողի  կողմից  մեղադրանքից  ամբողջու8 Տե՛ս նույն տեղում, էջ 106։
9 Տե´ս ՀՀ քրեական դատավարության նոր օրենսգրքի նախագծի հայեցակարգի 8.13-րդ կետը։
թյամբ  կամ  մասնակիորեն  հրաժարվելու  կարգավավորումների  հետ։
  Մերուշադրությանն արժանացել է հատկապես այն կարգավորումը, որ տվյալ դեպքում  Նախագծով  հստակ  նախատեսված  է  դատարանի  պարտականությունըայս հարցի վերաբերյալ լսել վարույթի մյուս մասնակիցների, այդ թվում՝ տուժողի կարծիքը, մինչդեռ մեղադրանքի փոփոխման դեպքում նման հնարավորություն  տուժողին  ուղղակիորեն  տրված  չէ։
  Ասվածի  առնչությամբ  հարկ  է  նաևնշել,  որ  Նախագծի  50-րդ  հոդվածը  տուժողին  իրավունք  է  վերապահում  դատական նիստում կարծիք հայտնելու վարույթի այլ մասնակիցների միջնորդությունների և հայտարարությունների վերաբերյալ, սակայն, կարծում ենք, որ սաառավել վերացական նորմ է և անհրաժեշտ է կոնկրետ իրավակարգավորմանշրջանակներում տուժողին օժտել կոնկրետ լիազորությամբ։
Կարծում  ենք՝  սխալված  չենք  լինի,  եթե  փաստենք,  որ  տուժողի  իրավաչափ  շահերը  էապես  սահմանափակվում  են  ոչ  միայն  մեղադրողի  կողմից  մեղադրանքից  հրաժարման,  այնպես  էլ  դրա  փոփոխության  դեպքում։
  Հետևաբար ընդունելի չէ այս գործընթացում տուժողին իր դիքորոշում հայտնելու հնարավորություն չընձեռելը։
Մեղադրանքի փոփոխման հարցը լուծելիս դատարանում տուժողի դիրքորոշումը հաշվի առնելը նախ երաշխիք կհանդիսանա տուժողի համար՝ իր գործի «արդարության բոլոր պահանջների պահպանմամբ» քննություն ապահովելու  համար,  և  մյուս  կողմից՝  մեղադրողը  կաշկանդված  կլինի  ցանկացած  դեպքում տուժողի դիրքորոշումը լսելով, ինչը զգալիորեն կբարձրացնի մեղադրողիպատասխանավությունը։
Ամփոփելով  վերոշարադրյալը՝  առաջարկում  ենք  Նախագծում  կատարելհետևյալ լրացումներն ու փոփոխությունները.1.  Նախագծից  հանել  «մեղադրանքը  լրացնել»  ձևակերպումը,  քանի  որայն ոչ այլ ինչ է, քան մեղադրանքի փոփոխման տեսակ՝ դրա ծավալի ընդլայնման միջոցով։
2.  Նախագծի 284-րդ հոդվածի 4-րդ մասում «նոր մեղադրանք ներկայացնելու մասին որոշումը տրվում է դատարանին և դատական վարույթի մասնակիներին»  բնորոշման  մեջ  «տրվում  է»  արտահայտությունը  փոխարինել  «ներկայացվում է» արտահայտությամբ։
3.  Նախագծի 284-րդ հոդվածի 1-ին մասը լրացնել հետևյալ բովանդակությամբ  նոր նախադասությամբ` «Դատարանը հնարավորություն  է  տալիս տուժողին ներկայացված միջնորդության վերաբերյալ դիրքորոշում հայտնելու», 4րդ  մասը  լրացնել  հետևյալ  բովանդակությամբ  նախադասությամբ`  «Տուժողընոր  մեղադրանքին  ծանոթանալու  համար  տրված  ժամկետի  ավարտից  առնվազն  10  օր  առաջ  դատարանին  է  ներկայացնում  դրա  վերաբերյալ  պատճառաբանված  գրավոր  համաձայնություն  կամ  անհամաձայնություն՝  հաստատված տուժողի և նրա ներկայացուցչի կողմից»։
4.  Նույն  հոդվածը  5-րդ  մասից  հետո  լրացնել  հետևյալ  բովնդակությամբ5.1-րդ  մասով՝  «Դատարանի  պարտավոր  է  եզրափակիչ  դատական  ակտումքննարկել  տուժողի  կողմից  փոփոխված  մեղադրանքի  առնչությամբ  ներկայացված գրավոր դիրքորոշումը»։
Աննա ՀակոբյանԴԱՏԱԽԱԶԻ ԿՈՂՄԻՑ ՄԵՂԱԴՐԱՆՔԻ ՓՈՓՈԽՄԱՆ ԿԱՐԳՆ ԸՍՏ ՀՀ ՔՐԵԱԿԱՆԴԱՏԱՎԱՐՈՒԹՅԱՆ ԳՈՐԾՈՂ ՕՐԵՆՍԳՐՔԻ և ՆՈՐ ՕՐԵՆՍԳՐՔԻ ՆԱԽԱԳԾԻԲանալի բառեր` դատական քննության սահմանները, մեղադրանքի փոփոխում, դատականվերահսկողություն, տուժող, տուժողի իրավունքԱմփոփում։
