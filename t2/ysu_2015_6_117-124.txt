ԴԻՄԱՆԿԱՐԸ ԷԴՈՒԱՐԴ ԻՍԱԲԵԿՅԱՆԻ ԱՐՎԵՍՏՈՒՄԷդուարդ Իսաբեկյանը 20-րդ դ. 2-րդ կեսի խորհրդահայ կերպարվեստի վառ ներկայացուցիչներից  է։
  Մեծ  է  արվեստագետի  ներդրումն  ու  վաստակը  հայ  գեղանկարչության  և  գրաֆիկայի  բնագավառում։
  Մեծանուն  վարպետը  ծնվել  է  1914  թ.  Իգդիրում,  հետագայում  տեղափոխվել  է  Երևան։
  Մասնագիտական  կրթություն  է  ստացելԵրևանի  «Գեղարդ»  տեխնիկումում  (1927-1931),  որտեղ  նրան  դասավանդել  են  Ս.Առաքելյանը, Գ. Ֆերմանյանը, Ս. Ստեփանյանը։
 Այնուհետև սովորել է Թբիլիսիի գեղարվեստի ակադեմիայում (1935-1941)։
Էդ.  Իսաբեկյանի  գեղարվեստական  ժառանգությունը  մեծ  հետաքրքրություն  էներկայացնում։
  Նա  անդրադարձել  է  գեղանկարչության  գրեթե  բոլոր  ժանրերին`պատմանկար,  դիմանկար,  բնանկար,  նատյուրմորտ,  կոմպոզիցիոն  թեմատիկ  պատկերներ։
 Նկարչի արվեստում կարող ենք տեսնել իրապաշտական, ռոմանտիկական ևիմպրեսիոնիստական  գծեր,  որոնք  միավորելով  նկարիչը  ստեղծել  է  իր  յուրօրինակարտահայտչալեզուն։
 Նրա որոշ ստեղծագործություններում երևում է ռոմանտիկների,մասնավորապես`  Ժերիկոյի  և  Դելակրուայի  ազդեցությունը։
  Հայ  նկարչին  գրավումէին  նրանց  կերտած  դինամիկ  հորինվածքները,  մարդկանց  ուժեղ  և  պայքարող  բնավորությունները, լուսաստվերի յուրօրինակ խաղը, գույների լարված տեղաբաշխումը։
Գեղանկարչի ստեղծագործական ժառանգության յուրօրինակ էջերից են նրա դիմանկարչական  աշխատանքները։
  Վարպետն  իր  կերպարների  մեծ  մասի  դիմագծերըստեղծել  է  հիշողությամբ,  մի  մասինն  էլ`  հիմք  ունենալով  պահպանված  լուսանկարները։
 Տարիների ընթացքում ժամանակ առ ժամանակ վերադարձել է իր մեծ ու փոքրհարյուրավոր կտավների մշակմանը։
 Իր դիմանկարներում նա հիմնական շեշտը դրելէ  մարդկանց  ներքին`  հոգեբանական  կողմի  արտահայտման  վրա,  ձգտել  որսալ  իրբնորդների հատկանշական գծերը։
 Դրան նպաստել են նաև ընտրված գունային գամման  և  արտահայտված  վրձնահարվածները,  որոնք  հաճախ  հաստ  են  և  շոշափելի։
Նրա դիմանկարներն ինչ-որ չափով ինտիմ կարելի է անվանել, քանի որ դրանցում առկա  է  դիտողի  հետ  ներքին  կապը։
  Արվեստագետը  հերքում  է  դիմանկարներում  կերպարային չափազանցվածությունը, իր հերոսներին ներկայացնում տարբեր դիրքերով,տարբեր միջավայրերում ու տարբեր տարիքներում։
 Էդ. Իսաբեկյանը աշխատել է հիմնականում  յուղաներկով,  նաև  սանգինայով,  ածուխով,  պաստելով,  տուշով,  ջրաներկով, գուաշով, իսկ վերջին շրջանում` գունավոր ֆլոմաստերներով։
Նկարիչը  սկզբնական  շրջանի  դիմանկարներում  (1940-1950-ական  թթ.)  հիմնականում  անդրադարձել  է  իր  հարազատների,  իրեն  ծանոթ  մարդկանց  պատկերմանը(«Գնչուհին թութակի հետ» 1939, «Վրացի ծերուկը» 1941, «Մորս դիմանկարը» 1944,«Հորս դիմանկարը» 1946, «Ռ. Մուրադյանի դիմանկարը» 1945, «Մարտունեցի ծերունին»  1957,  «Բջնեցի  ծեր  կինը»  1958)։
  Այս  տարիներին  Էդ.  Իսաբեկյանն  ստեղծել  էմանկական դիմանկարներ, որտեղ  փոխանցել է նրանց տարիքին համապատասխանմիամիտ,  անմեղ  բնավորությունը  («Քուրդ  տղայի  դիմանկարը»  1941,  «Արիկի  դիմանկարը» 1943, «Նոր տարվա մոմեր» 1968)։
1944 թ. ստեղծված  «Մորս  դիմանկարը» (տե՛ս նկ. 1) կտավը համարվում է հայազգային իրապաշտական դիմանկարի լավագույն աշխատանքներից մեկը1։
 Այն գթասիրտ,  քնքուշ,  զավակների  հոգսերով  ապրող  հայ  կնոջ  ընդհանրացված  կերպարն  է։
Պատկերն առանձնանում է պարզությամբ և անմիջականությամբ, ինչին նպաստում էհամեստ  գուներանգը`  մոխրագույնի,  շագանակագույնի,  մուգ  կապույտի  և  դրանցերանգների  համադրմամբ2։
  Նկարիչը  «Հորս  դիմանկար»-ում  (1946,  տե՛ս  նկ.  2)  ևսհավատարիմ է մնացել անհատական գծերի պահպանմամը։
 Պատկերն առանձնանումէ մտածկոտ ինքնամփոփությամբ։
 Ի տարբերություն մոր դիմանկարի` այստեղ պատկերի խորքն ավելի բաց լուծում ունի։
1940-1950-ական  թթ.  դիմանկարների  մեջ  առանձնանում  են  Տեր  Աբրահամի(1946) և Տեր Մովսեսի (1958) դիմանկարները (տե՛ս նկ. 3, 4), ովքեր Դղերի և Բջնիիվանահայրերն են։
 Այս երկերը կարելի է համարել Էդ. Իսաբեկյանի կողմից ստեղծվածհոգևորականներին  ներկայացնող  դիմանկարների  բնութագրական  օրինակներ։
  Գեղանկարիչը  փայլուն  արտահայտել  է  եկեղեցու  ներքին  տարածության  կիսամութ  լուսավորությունը։
 Նա այդ երկու պատկերներում ուշադրությամբ կերտել է հոգևոր հայրերի  ալեհեր  մազերն  ու  մորուսները,  տվել  նրանց  դիմագծերի  ընդգծված  անհատական բնութագրությունը, աչքերի ձևն ու արտահայտությունը։
 Էդ. Իսաբեկյանը վանահայրերի  կերպարի  ճշմարտացիությունը  տեսնում  է  նրանց  ֆիզիկական  արտաքինըպայմանավորող  հոգևոր  հատկանիշներում։
  Հայ  եկեղեցու  հայրերի  պատկերներումարվեստագետն ամբողջացրել է աշխարհիկն ու հոգևորը։
Էդ.  Իսաբեկյանի  1960-ական  թթ.  աշխատանքներում  տեսնում  ենք  ժամանակակիցների և հայտնի անձանց դիմանկարներ։
 Այդ նկարների հերոսները բարդ և ուժեղբնավորության տեր մարդիկ են։
 Այդպիսին են Խաչատուր Աբովյանի, Ակսել Բակունցի,Դերենիկ Դեմիրճյանի, Հրաչյա Քոչարի, Ավետիք Իսահակյանի, Սայաթ-Նովայի և հայկական մշակույթի կարկառուն այլ ներկայացուցիչների դիմանկարները։
Խոր հոգեբանական կտավ է «Ակսել Բակունցի դիմանկարը» (1960, տե՛ս նկ. 5)։
Հայ գեղանկարչության մեջ Էդ. Իսաբեկյանն առաջինն է անդրադարձել  Ա. Բակունցիկերպարին3։
  Երիտասարդ  գրողը  կանգնած  է  ձեռքերը  գրպանը  դրած,  մտախոհ  հայացքով,  հոգսերով  և  երազանքներով  լի։
  Ա.  Բակունցը  ներկայացված  է  Զանգեզուրիբնապատկերի կենդանի, խոսուն խորքի վրա, որն այնպես սիրով ու վարպետությամբգովերգել  է  բանաստեղծն  իր  ստեղծագործություններում4։
  Այս  նկարում  միասնականներդաշնակությամբ  պատկերված  են  մարդն  ու  բնությունը,  լեռնաշխարհն  ու  պատմությունը,  մտքերն  ու  խոհերը։
  Ա.  Բակունցը,  ասես,  այդ  լեռների  ոգին  լինի`  ահռելիբնությանը  ձուլված,  և  նրանով  ամբողջացած  կտավում  վարպետորեն  պատկերվածԶանգեզուրի անսովոր ժայռերը մարմնավորում են Ա. Բակունցի արվեստի ինքնատիպությունը5։
  Էդ.  Իսաբեկյանն  Ա.  Բակունցին  ներկայացրել  է  նկարի  աջ  հատվածում`1 Տե՛ս Հայթայան Պ., Էդուարդ Իսաբեկյան, Երևան, 1985, էջ 6։
2  Արվեստաբան  Մ.  Միքայելյանն  իր  հոդվածներից  մեկում  նշում  է,  որ  նկարչի  մոր  այս  դիմանկարն  իրուրույն տեղն ու նշանակությունն ունի պատերազմի ընթացքում ստեղծված գեղանկարչական գործերի մեջ,քանզի  մոր  կերպարում  կա  և′  պատերազմի  արհավիրք,  և′  ժողովրդի  ճակատագիր։
  Տե՛ս  Միքայելյան  Մ.,Նկարչի վերլուծական տաղանդը, «Սովետական արվեստ», Երևան, 1985, N 7, էջ 35։
3  Մհեր  Իսաբեկյանը  գրում  է,  որ  Ա.  Բակունցը  եղել  է  Էդ.  Իսաբեկյանի  կուռքը,  նկարիչը  անվանի  գրողիստեղծագործությունները զգացել է հոգով, արյամբ, յուրաքանչյուր նյարդով։
 Տե՛ս Իսաբեկյան Մ., ԷդուարդԻսաբեկյանի  գեղանկարչության  ժանրային  և  ձևաոճական  առանձնահատկությունները,  ատենախոսություն, Երևան, ՀՀ ԳԱԱ Արվեստի ինստիտուտ 2003, էջ 80։
4 Վահագն Դավթյանը գրում է. «Այն ինչ Բակունցը քանդակել է իր զարմանալի «բուրյան» բառերով, նույնքան  զարմանալի  կտավին  է  հանձնել  Իսաբեկյանը»։
  Տե՛ս  Դավթյան  Վ.,  Հայրենասիրական  ոգեշունչ  արվեստ, «Սովետական Հայաստան», Երևան, 1965, 23 հուլիսի, N 172, էջ 3։
5 Անդրադառնալով Ա. Բակունցի դիմանկարին՝ Մ. Փոցխիշվիլին նշել է. «Երբ դիտում ես սովետահայ արձակի այդ անժամանակ մարած շողշողուն աստղի դիմանկարը, քո մեջ խորանում է հավատը հոգու ազնվունրա կերպարին տալով առաջնային նշանակություն, իսկ խորքում` նկարի ձախ հատվածում,  բնապատկերն  է։
 Հորինվածքի  նման  կառուցումը  նա  կիրառում  է  նաև «Սասունցի Դավիթ» (1956), «Ծերունու առավոտը»  (1964) կտավներում, որտեղ կերպարները, որպես բնության պահապաններ, խորունկ հայացքով նայում են բնապատկերին։
Պետք  է  նշել,  որ,  ինչպես  Ա.  Բակունցին  նվիրված  նկարում,  բնանկարի  և  դիմանկարի  համադրման  սկզբունքն  առկա  է  Էդ.  Իսաբեկյանի  այլ  դիմանկարներում  ևս։
Նման  համադրությամբ  գեղանկարիչը  կերտել  է  հիմնականում  հայ  մեծերի  կերպարները` բնանկարի միջոցով  ստեղծելով որոշակի  շեշտադրումներ թե՛ գաղափարական,թե՛  կերպարային  ամբողջականության  համար։
  Այս  ստեղծագործություններում  Էդ.Իսաբեկյանը նույն գույների համադրությամբ է ներկայացրել իր հերոսներին և նրանցկերպարն ամբողջացնող բնապատկերները։
Նույն սկզբունքով է կերտված նաև «Դերենիկ Դեմիրճյանի դիմանկարը» (1960,տե՛ս  նկ.  6),  որտեղ  գրողը  ներկայացված  է  Երասխավանի  Քարավազի  կիրճերի  համայնապատկերի խորքի վրա` երկու հանդիպակաց վեհ ժայռերի մեջտեղում։
 Այդ ժայռերն  ու  Դերենիկ  Դեմիրճյանի  պատկերը  մեկը  մյուսին  լրացնում  են։
  Գրողը  ձեռքերըդրել է մեջքին և մի փոքր կռացել իր հսկայական փառքի ծանրության տակ1։
 Այդ քարացած  ժայռերը  միաժամանակ  մարմնավորում  են  այն  դժվարությունները,  որ  հաղթահարել է մեծ գրողն իր տաղանդը ժողովրդին նվիրաբերելու ճանապարհին։
1960  թ.  վրձնած  երկերի  մեջ  առանձնանում  է  նաև  «Խաչատուր  Աբովյանի  դիմանկարը»  (1960,  տե՛ս  նկ.  7)։
  Կտավի  առաջին  հատվածում`  գրեթե  կենտրոնում,հպարտ կանգնած է մեծ գրողն ու հայրենասերը` աջ ձեռքը քարաբեկորի հենած, իսկձախ ձեռքում՝ գիրք։
 Խ. Աբովյանը խոհուն և մտածկոտ հայացքով նայում է դիտողին,իսկ պատկերի խորքում ներկայացված Մասիսի բարձունքը մշուշով առանձնացված է։
Նկարիչը, կարծես, այդ ձևով փորձել է շեշտել նրա անհասանելիությունը։
 Այն դառնումէ մարդկային մտքի բարձունքի յուրօրինակ խորհրդանիշ, որտեղից ծնվում են հայրենի  երկրի  ճակատագրի  հանդեպ  նոր  խոհեր,  զգացմունքներ  ու  հույզեր։
  Էդ.  Իսաբեկյանը  նկարում  քարաբեկորի  և  լեռան  առանձին  հատվածներում  տվել  է  կոտրտվածռելիեֆային  լուծում,  ինչի  ռիթմիկ  կրկնությունը  կա  նաև  Խ.  Աբովյանի  վերարկուիորոշ  մասերում։
  Խ.  Աբովյանին  նվիրված  նմանատիպ  դիմանկար  ունի  նաև  Հովհաննես  Զարդարյանը`  «Նախաշավիղ»,  որտեղ  ևս  գրողը  ներկայացվել  է  Արարատի  ֆոնին, սակայն, ի տարբերություն էդ. Իսաբեկյանի ստեղծագործության, որը խորհրդավոր  և  հավերժականություն  արտահատող  բնույթ  ունի,  Հ.  Զարդարյանի  աշխատանքում գրողն առավել կենդանի տեսք ունի և բնական շարժումով է ներկայացված, նաևգույներն են ավելի վառ։
Էդ.  Իսաբեկյանը  տարբեր  տարիների  կերպավորել  է  վրաց  արձակագիր  Կոնստանտինե  Գամսախուրդիային  (1961,  տե՛ս  նկ.  8)։
  Նրան  նվիրված  դիմանկարներիշարքում որսացել է վրաց արվեստագետի` աչքի ընկնող «արծվատեսք» կեցվածքի վեհությունը,  գլխի  երկարավուն  ձևը,  քթի,  հոնքերի,  աչքերի  անհատական  հատկանիշները։
 Էդ. Իսաբեկյանն արտահայտել է նրա կամքը, վստահությունն իր ուժերի և գործունեության նկատմամբ2։
1960-1980-ական  թթ.  դիմանկարի  ժանրում  Էդ.  Իսաբեկյանի  վրձնած  աշխատանքների  փայլուն  օրինակներ  են  «Հասմիկը»  (1962),  «Գանգրահեր  տղան»  (1964),թյան  ու  վեհության  նկատմամբ։
  Այդպիսի  մարդուն  կարելի  է  ֆիզիկապես  ոչնչացնել,  բայց  անկարելի  էհաղթել։
 Տե'ս Փոցխիշվիլի Մ., Գույների երգը, «Գրական թերթ», 1966, 6 մայիսի, թ. 19, էջ 4։
1 Տե՛ս Սանոյան Ռ., Նկարիչների արվեստանոցում, «Լրաբեր» լրագիր, Նյու-Յորք, 1960, 18 օգոստոսի, էջ Ա։
2 Ինքը` Գամսախուրդիան ասել է. «Շատերն են ինձ նկարել, բայց միայն Իսաբեկյանի եսը ես եմ, իմ հոգեբանության պոռթկումը»։
 Տե՛ս Խանզադյան Ս., Մեր կերպարվեստի վարպետը, «Սովետական Հայաստան»,1984, N 11, էջ 17։
«Տ.  Ղարիբջանյանի»  (1966),  «Չինուհի  Լյու  Հինի»  (1970),  «Նկարիչ  Ազիզյանի  դիմանկարը»  (1970)  «Աշտարակցի  Գևորգի»  (1979),  «Հ.  Մաթևոսյանի»  (1983)  և  շատ  այլհրաշալի դիմանկարներ։
Վաստակավոր  գեղանկարչի  դիմանկարչական  ժառանգության  անբաժանելիմասն  են  կազմում  նրա  ինքնադիմանկարները,  որոնք  նկարիչը  ստեղծել  է  տարբերտարիներին` վաղ երիտասարդությունից մինչև խոր ծերություն՝ 1939-1990 թթ. (տե՛սնկ.  9)։
  Հիմնականում  այդ  գործերում  նկարիչը  ներկայացված  է  մինչև  կուրծքը  կամգոտկատեղը,  երբեմն`  ողջ  հասակով։
  Արվեստագետն  իրեն  ներկայացնում  է  մե՛րթբնանկարի համադրությամբ, մե՛րթ արվեստանոցում կամ պարզապես որևէ գունայինխորքի  վրա։
  Ինքնադիմանկարներն  առանձնանում  են  խորքից  դեպի  դիտողը  նայողկամ խոնարհած աչքերի արտահայտությամբ, որոնք ավելի են ընդգծում նկարչի բնավորությունը, կամքը։
 Յուրաքանչյուր շրջանի ինքնադիմանկար արտահայտում է կյանքի ընթացքում նկարչի անցած ուղին, մտածմունքներն ու ապրած դժվարությունները։
Այդ ինքնադիմանկարները հանդիսանում են նրա ինքնաբացահայտման և ինքնահաստատման յուրատեսակ քննություն հանրության առջև։
Ուշագրավ է «Մայրս ու ես» (1983, տե՛ս նկ. 10) զուգադիմանկարը, որն արվել էմոր մահից 6 տարի անց։
 Պահպանելով մոր կերպարի անհատական գծերը` մի փոքրձգվածություն  է  հաղորդում  նրա  իրանին`  կեցվածքին  տալով  որոշակի  հանդիսավորություն։
 Տիկին Սաթենիկը ներկայացված է իրեն հատուկ հանդերձանքով։
 Պատկերիխորքում  համեմատաբար  փոքր  չափերով,  կիսադեմով  ներկայացված  է  հեղինակը`երիտասարդ տարիքին անհամապատասխան դրամատիզմով։
 Նկարչի կերպարի դրամատիկությանը  նպաստում  են  նաև  մաշկի  մուգ  երանգին  համադրված  ստվերայինմշակումները։
 Էդ. Իսաբեկյանն այս պատկերում արտահայտում է մայրական ու որդիական սիրո հավերժությունը և կարևորում հիշողությունը։
 Կարելի է ասել, որ ընդհանուր  հորինվածքային  կառուցվածքն  աչքի  է  ընկնում  ստատիկ  հանդիսավորությամբ։
Նմանատիպ լուծում ունի նաև  «Ձեր կենացն եմ խմում» (1995,  տե՛ս նկ. 11) աշխատանքը։
 81-ամյա նկարիչը սեղանի շուրջ գորգանման խորքի վրա ներկայացրել է մահացած ծնողների երիտասարդ կերպարները, որոնք արել է` հիմնվելով լուսանկարների վրա։
 Կտավի ձախ հատվածում` սեղանի մոտ, նստած է ալեհեր նկարիչըˋ գավաթըձեռքին։
  Վերոնշյալ  երկու  երկերում  ֆիգուրները  միացված  են  հոգևոր,  գենետիկ  կապով, հարազատությամբ, սիրով ու ջերմությամբ, սակայն նրանց միջև առկա է ժամանակային  և  հոգեբանական  տարանջատվածությունը`  ծնողները  հետմահու,  որդին`կյանքի օրոք։
Առանձնակի  հետաքրքրություն  է  ներկայացնում  «Հոգեհանգիստ  Իգդիրում»խմբակային դիմանկարը (1994, տե՛ս նկ. 12), որը թեև անավարտ է, բայց գաղափարական  առումով  հստակ  և  ամբողջական։
  Կտավում  հիմնական  շեշտը  դրված  է  կերպարի  նմանությանը։
  Ներկայացված  են  ոչ  միայն  իգդիրցի,  այլ  նաև  գերդաստանիհետ  ընտանեկան  կապ  ունեցող  անձինք։
  Նկարիչը  ներկայացրել  է  տարբեր  տարիքիկերպարներ՝ շեշտելով նաև սերնդափոխությունը։
 Նկարի ստորին մասում հորիզոնական  ուրվագծումով  առանձնանում  է  հարթ  հողաթումբը,  վրան`  երեք  ճերմակ  աղավնի։
  Այն  հստակ  պատկանելություն  չունի,  մատնանշում  է  մարդկային  կյանքի  անխուսափելի ավարտն ու ժամանակի անցողիկությունը։
Խմբակային դիմանկար ներկայացնող այս մեծադիր կտավում պատկերված է 45անձ,  յուրաքանչյուրը  դասավորված  է  առանձին-առանձին  կարևորման  սկզբունքով`ուղղված դեպի դիտողը։
 Նկարի խորքում բիբլիական Արարատի վեհափառ գագաթըև մի եկեղեցի` կոթողային և ընդհանրացված թեթևությամբ։
 Այս պատկերներն ավելիշատ  խորհրդանշական  բնույթ  են  կրում,  քանի  որ  նկարիչը  նկատի  է  ունեցել  Հայոցաշխարհն  առհասարակ։
  Երկնքում  ճախրում  են  երկու  հրեշտակներ,  որոնք,  ասես,երկնակամարից  ցած  են  իջնում  ավելի  շատ  օրհնելու  կամ  փառաբանելու,  քան  սգալու։
 Մեծադիր աշխատանքի անավարտությունը կարելի է խորհրդանշական համարել,քանզի ընտանիքի, տոհմի, ազգի պատմությունը շարունակելի և անվերջանալի է։
Գծի  պլաստիկությամբ,  շարժումների  բարդ  ու  դինամիկ  փոխակերպումներով,բնավորության  սուր  զգացողությամբ,  կերպարների  հավաստիությամբ  են  առանձնանում  Էդ.  Իսաբեկյանի  գրաֆիկական  դիմանկարները1։
  Այս  ստեղծագործություններում  կարող  ենք  տեսնել  նկարչի  գեղանկարչական  աշխատանքներին  բնորոշ  անհատականության  արտահայտումն  ու  կերպարի  հոգեբանական  խորությունը։
  Գծի  մեծվարպետն ուղիղ և շեղ գծերի միջոցով հասել է կերպարների ինքնատիպ արտահայտչականության։
  Հիմնականում  մշակված  են  դեմքերը,  իսկ  հագուստի  հատվածներնուղղակի ուրվագծված են։
Արվեստագետը  իր  կնոջը`  նկարչուհի  Արփենիկ  Նալբանդյանին,  նվիրված  բազմաթիվ  ստեղծագործություններ  ունի  (1944-1964  թթ.),  որոնք  աչքի  են  ընկնում  կերպարի  հոգեվիճակի  նուրբ  կերպափոխումներով,  կենսականությամբ։
  Թեև  գույներչկան, բայց և այնպես բացահայտված են մարդկային հոգու երանգները (տե՛ս նկ. 13)։
Արփենիկի ոչ մի դիմանկար մյուսին չի կրկնում, դրանք Էդ. Իսաբեկյանի ինքնադիմանկարների նման կյանքի տարբեր շրջանների հոգեվիճակ են արտահայտում։
 Նկարներից  մեկում  կինը  ավելի  մեծ  տարիքում  է  պատկերված,  աչքերը  կիսաբաց,  գլուխըբարձին հենած։
 Աշխատանքից կարելի է ենթադրել, որ հավանաբար Էդ. Իսաբեկյանըայստեղ կնոջը հիվանդ ժամանակ է նկարել։
 Սա Արփենիկ Նալբանդյանի դիմանկարներից միակն է, որում կա տխուր դրամատիկ տրամադրություն (տե՛ս նկ. 14)։
Էդ.  Իսաբեկյանը,  ստեղծելով  հայտնի  և  անհայտ  անձանց  դիմանկարներ,  կարողացել  է  նրանց  բնորոշ  էական  հատկանիշների,  դիմագծերի  նմանության  պահպանման  միջոցով  և  իր  ինքնատիպ  գեղանկարչական  ու  հորինվածքային  հնարքներովհասնել  դրանց  հոգեբանական  ընկալման  ու  յուրօրինակ  արտահայտչականության։
Նկարչին այս հարցում օգնության է եկել նաև բնանկարչական պատկերների ստեղծման  բացառիկ  տաղանդը։
  Արվեստագետի  ստեղծած  դիմանկարչական  աշխատանքներից  յուրաքանչյուրը  (ինչպես  վարպետի  բոլոր  ստեղծագործությունները)  յուրովի  էհետաքրքիր և արժանի է արվեստաբանական մանրամասն ուսումնասիրության։
Իր  ստեղծագործական  կյանքի  ընթացքում  տարբեր  տարիներին  աշխատելովտարբեր ժանրերում, արժանանալով տարբեր կոչումների և պարգևների` տաղանդավոր գեղանկարիչը վաստակել է իր արվեստի ամենաարժանի պարգևը` իր հարազատժողովրդի բարձր գնահատականը։
Արևիկ ՊռազյանԴԻՄԱՆԿԱՐԸ ԷԴՈՒԱՐԴ ԻՍԱԲԵԿՅԱՆԻ ԱՐՎԵՍՏՈՒՄԲանալի բառեր՝ Էդուարդ Իսաբեկյան, իմպրեսիոնիստներ, ռոմանտիկներ Ժերիկո ևԴելակրուա, դիմանկար, բնորդների հատկանշական գծեր, վրձնահարվածներիշոշափելիություն, դիմանկարի և բնանկարի համադրություն, կերպարային ամբողջականություն, գրաֆիկական աշխատանքներ, գեղանկարչական և հորինվածքային հնարքներ։
