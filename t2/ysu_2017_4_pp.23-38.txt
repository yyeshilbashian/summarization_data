ՎԻՐՏՈՒԱԼ ՍՈՑԻԱԼԱԿԱՆ ՑԱՆՑԵՐԸ՝ ՈՐՊԵՍ ՔԱՂԱՔԱԿԱՆ 
ԻՄԻՋԻ ՁԵՎԱՎՈՐՄԱՆ ԵՎ ՏԱՐԱԾՄԱՆ ՀԱՐԹԱԿ 
Ժամանակակից  տեսական  մոտեցումների,  քաղաքական  իմիջի  հայեցակարգերի,  տարբեր  վերլուծությունների  և  հետազոտողների  տեսանկյունների 
դիտարկմամբ  հոդվածում  քննվում  է  վիրտուալ  սոցիալական  ցանցերի  ազդեցիկ  դերը  հասարակաքաղաքական  քննարկումների,  քաղաքական  մշակույթի 
և  հասարակական գիտակցության  և քաղաքական  սուբյեկտների իմիջի  ձևավորման, դրսևորման և տարածման գործում։
 Ներկայացվում են քաղաքական 
իմիջը  մեկնաբանող  տեսական  մոտեցումներն  ու  հայեցակարգերը,  քաղաքական իմիջի էությունը, կառուցվածքն ու գործառույթները, ձևավորման հիմնական սկզբունքներն ու գործոնները, ինչպես նաև սոցիալական տարբեր ցանցերում  քաղաքական  կուսակցությունների  և  առաջնորդների  իմիջների  դրսևորման  առանձնահատկությունները։
  Ներկայացվում  են  վիճակագրական  տվյալներ, որոնք փաստում են սոցիալական ցանցերի օգտվողների զգալի քանակական  աճի  մասին,  ինչը  հանգեցնում  է  դրանց  ազդեցության  և  հնարավորությունների  մեծացմանը։
  Դա  էլ  իր  հերթին  առաջ  է  բերում  որակական  էական 
զարգացում հաղորդակցության և հասարակայնության հետ կապերի ոլորտներում։
Համացանց, վիրտուալ սոցիալական ցանց։
 Համաշխարհային վիրտուալ 
վերլուծությունները ցույց են տալիս, որ 2015 թ.-ի դրությամբ աշխարհի բնակչության  (7,2  միլիարդ)  մոտ  40  %-ը  համացանցի  ակտիվ  օգտատեր  է  (ավելի 
քան 3 միլիարդ), իսկ մոտ 30 %-ը (ավելի քան 2 միլիարդ) վիրտուալ սոցիալական ցանցերի (այսուհետ՝ սոցիալական ցանց) ակտիվ օգտատեր է1։
Սոցիալական  ցանցը  (Social  Networking  Service, SNS)  համացանցային 
հարթակ է, որը նախատեսված է սոցիալական փոխհարաբերությունների կառուցման  համար։
  Ժամանակակից  աշխարհում  սոցիալական  ցանցերը  լուրջ 
գործիք  են  դարձել  հասարակական-քաղաքական  տարբեր  զարգացումներում 
և գործընթացներում։
 Սոցիալական ցանցերը ձևափոխել են տեղեկատվական 
ասպարեզը`  խիստ  նվազեցնելով  տպագիր  ու  ավանդական  լրատվամիջոցներին  դիմելու  քանակը,  որովհետև  21-րդ  դարի  հասարակական-քաղաքական 
1 http։
//www.smartinsights.com/social-media-marketing/social-media-strategy/new-global-social-mediaկյանքում  առկա  միտումները  մարդկանց  դրդում  են  ամեն  պահի  իրազեկված 
լինել նորությունների մասին։
Հայաստանում  համացանցը,  սոցիալական  ցանցերը,  դրանց  կիրառությունն  ու  օգտվողների  զանգվածը  ակտիվորեն  աճում  են  և  ձևավորում  հանրային քննարկման հարթակ, որտեղ յուրաքանչյուրը կարծիք արտահայտելու և 
քննարկմանը  մասնակցելու  հնարավորություն  է  ստանում։
  2015  թ.-ին  համացանցում  հայաստանցի  օգտատերերի  թիվը  հասնում  էր  800.000-ի։
  Միևնույն 
ժամանակ այսօր Հայաստանում գլոբալ առումով առավել զարգացող ամենամեծ  ցանցը  Facebook-ն  է,  ընդ որում՝ այցելուների թվի աճը կազմում է  ամսական մոտ 10-15%2։
Զուգահեռ  անցկացնելով  բնակչության  թվակազմի  և  համացանցից  օգտվողների միջև՝ վերջին մի քանի տարվա վիճակագրությունը փաստում է հետևյալը. 2012 թ. համացանցից օգտվում էր բնակչության 68 %-ը, 2014-ին` 75 %ը։
  Համացանցից  ակտիվ  օգտվողները  (օրական  3  ժամ  և  ավելի)  կազմում  են 
բնակչության 24-25 %-ը։
 Աճում է սոցիալական ցանցերում մարդկանց ներկայությունը,  օրինակ՝  Հայաստանի  տարածքից  օրական  մեկ  միլիոնից  ավելի 
մարդ  է  այցելում  սոց.  ցանցեր։
  Հայաստանի  տարածքից  Facebook-ի  օրական 
ակտիվ լսարանը հասնում է մոտ 560 հազար օգտվողի3։
 Հայաստանում համացանցից  օգտվողների  զգալի  մասը  օգտագործում  է  բջջային  հեռախոսները, 
ինչն  ավելի  է  զարգացնում  համացանցից  օգտվելու  հնարավորությունը։
  Վերջին  շրջանում  զգալիորեն  աճել  է  նաև  բջջային  հեռախոսների  հավելվածների 
կիրառությունը (օրինակ՝ Viber, Skype, Whatsup և այլն), ինչպես նաև սոցիալական  ցանցերի  բջջային  հեռախոսների  համար  նախատեսված  հավելվածները 
(Facebook,  Odnoklassniki)։
  Այսպիսով՝  կիրառվում  են  տեխնիկական  դեռևս 
հնարավոր  միջոցները՝  սոցիալական  ցանցերից  օգտվելու  հնարավորություններն  ու  միջոցներն  ավելացնելու,  օգտվողների  համար  հեշտ  և  համարավետ 
դարձնելու նպատակով։
Սոցիալական  ցանցերի  հասարակաքաղաքական  հնարավորություններն 
առավելագույնս  դրսևորվում  են  Facebook,  Twitter  սոցիալական  ցանցերում, 
իսկ  Odnoklassniki-ում,  Instagram-ում,  Vkontakte-ում  քաղաքական  առաջնորդների և ինստիտուտների կողմից քաղաքական գործունեություն գրեթե չի ծավալվում, չնայած առկա է քաղաքական և հասարակական դիսկուրս։
 Որոշակի 
առումով այս հանգամանքը կախված է նաև սոցիալական ցանցերի հնարավորությունների,  գործիքակազմի,  օգտատերերի  նպատակներից,  օրինակ՝  Facebook-ի  օգտատերերը  ուղղակիորեն  կամ  անուղղակիորեն  դրսևորում  են  իրեն 
քաղաքական հայացքներն ու դիրքորոշումները։
2 Մարտիրոսյան Ս., Սոցիալական ցանցերը Հայաստանում, «Նորավանք» ԳԿՀ, Երևան, 2015։
3 Մարտիրոսյան Ս., Ինտերնետից միջին օգտվողի պատկերը Հայաստանում, «Նորավանք» ԳԿՀ, 
Երևան, 2016։
Հասարակական-քաղաքական քննարկումների զգալի մասի տեղափոխվելը  վիրտուալ  դաշտ  հաստատվում  է  նաև  այն  փաստով,  որ  2015  թ.-ի  հիմնական  պիտակներն  (hashtag)  են՝  #ElectricYerevan,  #ոչթալանին  և  #электромайдан։
  2015  թ.-ի  հունիսի  22-ից  մինչև  հուլիսի  2-ն  ընկած  ժամանակահատվածում #ElectricYerevan պիտակը Twitter-ում օգտագործվել է ավելի քան 68.000 
անգամ, իսկ #электромайдан-ը՝ մոտ 20.000 անգամ4։
Քաղաքական  քննարկումների  համար  համացանցը,  մասնավորապես  վիտուալ սոցիալական ցանցերը ապահովում են քաղաքական քննարկման հարթակ, որում առկա է լայն և բազմաբնույթ լսարան, որին հնարավոր է սեգմենտավորել,  ընտրել  թիրախային  լսարանն  ու  իրականացնել  համապատասխան 
քաղաքական  նպատակները։
  Ժամանակակից  քաղաքական  համակարգն  իր 
կառուցվածքով և դրսևորման եղանակներով հրապարակային է. ունի ցուցադրական,  զանգվածային  բնույթ։
  Սոցիալական  ցանցերը,  լինելով  քաղաքական 
հաղորդակցության  ու  տեղեկատվության  փոխանցման  առանձնահատուկ  ձև 
և ուղի, իրենց ուրույն դերն ու նշանակությունն ունեն հատկապես նախընտրական պայքարի համատեքստում, քանզի հնարավորություն են ընձեռում, որ քաղաքական առաջնորդները և կուսակցությունները ներկայանան ընտրողներին 
նախատեսված կերպարով։
Քաղաքականության սուբյեկտներն իրենց նպատակներն իրացնելու, տեղեկատվական  և  գաղափարական  ազդեցության  նպատակով  դրսևորվում  են 
զանգվածային լրատվական միջոցներով` հեռուստացույցով, թերթերով, ռադիոյով,  համացանցով,  սոցիալական  ցանցերով  և  այլն։
  Քաղաքականության 
սուբյեկտների տեսակները խմբավորվում են ըստ դրանց գործառության հարթության. 
•  անձնային  մակարդակում`  քաղաքական  գործիչներ,  պետական  պաշտոնյաներ, առաջնորդներ (լիդերներ), 
•  հասարակական մակարդակում` հասարակական և քաղաքական կազմակերպություններ, էթնիկ խմբեր, 
•  տարածքային  մակարդակում`  պետություններ,  երկրներ,  տարածաշրջաններ և այլն։
Առկա  քաղաքական  սուբյեկտների  վերաբերյալ  սոցիալական  ցանցերում 
վերոնշյալ  երեք  մակարդակներում  ձևավորվում  են  քաղաքական  քննարկումներ,  որի  արդյունքում  սուբյեկտները  ձեռք  են  բերում  քաղաքական  որոշակի 
իմիջ։
Քաղաքական  իմիջ  ֆենոմենը`  որպես  անհատի  գիտակցության  մեջ  քաղաքական  առարկայական  աշխարհի  և  իրականության  արտացոլման  եղանակներից  մեկը,  գոյություն  է  ունեցել  հասարակության  զարգացման  բոլոր 
փուլերում։
 Քաղաքական գործչի իմիջը բարդ և դինամիկ երևույթ է, որը քա4 Մարտիրոսյան Ս., Հայաստանի քաղաքական և քաղաքացիական շարժումները համացանցում, 
«Նորավանք» ԳԿՀ, Երևան, 2015։
ղաքական գործչի համար դառնում է իր հասարակական-քաղաքական գործունեության հաջողությունը կանխորոշող նշանակալի և ժամանակակից բաղադրիչ։
 Իմիջը նպատակաուղղված կերպով ձևավորված կերպար է, որը քաղաքականության  սուբյեկտին  (առաջնորդին,  կուսակցությանը,  պետությանը  և  այլն) 
օժտում  է  սոցիալ-քաղաքական  լրացուցիչ  արժեքներով,  ինչն  էլ  նպաստում  է 
նրա առավել հուզական (էմոցիոնալ) ընկալմանը5։
 Հաճախ ընտրողներն իրենց 
ընտրությունը  կատարում  են  ոչ  թե  ռացիոնալ,  այլ  էմոցիոնալ  մակարդակում։
Երբեմն  էլ,  չցանկանալով  մտորել,  թեկնածուի  բարդ,  խորացված,  բազմակողմանի դիմանկարը փոխարինում են նրա պատրաստի իմիջով, այլ կերպ ասած՝ 
գնահատում  են  ոչ  թե  թեկնածուի  ծրագիրը  կամ  գաղափարական  հենքը,  այլ 
նրա արտաքին կերպարը,  շարժուձևը,  կամքի ուժը,  առնականությունը, իշխողականությունը և այլն։
Իմիջի  ֆենոմենի  վերաբերյալ  պատկերացումները  ձևավորվել  են  պատմական  վաղ  անցյալում. առաջնորդության  վերաբերյալ քննարկումներում  տեսաբանները  նշում  էին  այն  միջոցներն  ու  հնարքները,  որոնց  կիրառությունը 
հնարավորություն  էր  տալիս  ձեռք  բերելու  հասարակության  ուշադրությունը, 
համակրանքն ու վստահությունը։
Քաղաքական  իմիջի  տեսական  հիմքերն  ի  հայտ  են  եկել  իտալացի  գրող, 
պատմաբան,  քաղաքական  տեսաբան  Նիկոլո  Մաքիավելիի  աշխատություններում։
  Վերջինս  լիդերության  և  իմիջաբանության  հիմնադիրներից  մեկն  է։
Անդրադառնալով առաջնորդի կերպարին և հատկանիշներին՝ նա գրում է. «Իշխանության  ձգտող  գործիչը  պետք  է  հռչակվի  որպես  բարեսիրտ,  ողջամիտ, 
մարդասեր,  իր  խոսքին  հավատարիմ,  բարեպաշտ,  հեռատես,  համընդհանուր 
հարգանքի ձգտող, ժողովրդի համակրանքը շահելու և պահպանելու ունակ… 
Իշխանավորին  անհրաժեշտ  չէ  ունենալ  բոլոր  այդ  առաքինությունները,  սակայն ուղղակիորեն պարտադիր է թվալ այդպիսինը»6։
Իմիջը սոցիոլոգիական տեսությունների համատեքստում։
 Քաղաքական 
իմիջն ինքնին սոցիալական երևույթ է, քանի որ առաջանում և տարածվում է 
սոցիալական փոխազդեցությունների և հաղորդակցությունների միջոցով։
 Քաղաքական  իմիջի  հիմնախնդրի  ուսումնասիրման  առավել  տարածված  մոտեցումներից է ինտերակցիոնիստական (փոխգործողության) տեսությունը, որին 
բնորոշ է «քաղաքական իմիջ - լսարան» հարաբերությունների` որպես վերլուծության  միավորի  դիտարկումը։
  Այս  մոտեցումը  կենտրոնացված  է  հարաբերության նշված կողմերի փոխադարձ ազդեցության վրա7։
Է.  Գոֆմանը  գիտակցում  էր  ինքնաներկայացման  կարևորությունը  և 
գտնում, որ անկախ նրանից` ուզում ենք մենք հմայել մեր զրուցակցին, վախեցնել, թե անօգնական երևալ նրա աչքում, մենք հասարակական արարածներ ե5 Մելքոնյան Ն., Քաղաքական իմիջ. տեսություն և պրակտիկա, Երևան, 2007, էջ 5։
7 Mead G. H., Mind, Self and Society։
 From The Standpoint of a Social Behaviorist, Chicago, 1934, 
նք, որոնք խաղում են հանդիսատեսի առջև` տպավորություն գործելու համար։
Այս հայեցակարգը կոչվում է դրամատուրգիական մոտեցում, իսկ տեսությունը` 
տպավորությունների կառավարման տեսություն 8։
Էթնոմեթոդաբանության  տեսության  համաձայն`  սոցիալական  փոխգործողություններն  իրականացվում  են  սոցիալական  հաղոր‎դակցությունների 
տարբեր ձևերի միջոցով` առօրյա կյանքի խոսքային հաղորդակցություններով։
Տվյալ հաղոր‎դակցությունը  բովանդակում  է ավելի էական  տեղեկատվություն, 
քան  լոկ  վերբալ  արտահայտված  տեքստն  է.  դրանք  փոխգործողության  մասնակիցների  կողմից  ընդունվող  ենթադրյալ  իմաստներն  են`  «ֆոնային  նշանակությունները»9։
  Հաղորդակցության  գործընթացի  մասնակիցները  ենթադրում 
են, որ իրենց կողմից ասվածը կվերծանվի համապատասխան այն կանոններին 
(ֆոնային  սպասումներին),  որոնք հանդիսանում  են  հասարակության  պատկերը նրա անդամների գիտակցության մեջ։
 Այս մոտեցման կողմնակիցները նշում 
են, որ այսօր քաղաքականության մեջ ներթափանցել են շոու-բիզնեսի տեխնոլոգիաներն ու ժարգոնը, ինչպես օրինակ` թեկնածուի կամ ծրագրի раскрутка-ն 
(շրջանառումը) և այլն։
 Գնալով ավելի հաճախ և ինտենսիվ են սպառող-ընտրողին առաջարկվում ոչ այնքան ծրագրեր ու ծառայություններ, որքան որոշակի 
կերպարներ  ու  ոճեր։
  Այսպիսով`  իմիջի  ֆենոմենոլոգիայի  գլխավոր  հիմնախնդիրը  սոցիալական  սուբյեկտի,  իսկ  քաղաքական  իրականության  մեջ` 
քաղաքականության  սուբյեկտի`  սեփական  Ես-ի  մասին  պատկերացումների 
համապատասխանությունն է հասարակության մեջ իրապես ձևավորված կերպարին  և  այն  կերպարին,  ինչպիսին  նա  կցանկանար  ներկայանալ  հասարակությանը։
  Քաղաքական  իմիջը  քաղաքական  գործչի,  կուսակցության  մասին 
հասարակական կարծիքում ձևավորված և սիմվոլիկ կերպով արտահայտված 
պատկերացումներն  են։
  Քաղաքականության  սուբյեկտի  կամ  իմիջմեյքերի  գլխավոր խնդիրն է որոշել, թե ինչ է սպասում քաղաքական գործչից կամ քաղաքական այլ միավորից իր սոցիալական միջավայրը, ինչպիսին են նրան ցանկանում  տեսնել  հետևորդները,  մրցակիցները,  իշխանական  մարմինները,  ԶԼՄներն ու հասարակական կազմակերպությունները10։
Պոստմոդեռնիստական փիլիսոփայության տեսաբան Ժ. Բոդրիարը ներմուծեց  «սիմուլյացիա»  (կեղծում)  հասկացությունը  և  դիտարկեց  կեցության 
համատարած սեմիոտիզացիայի (նշանայնացման) ֆենոմենը, երբ նշանային ոլորտը ձեռք է բերում միակ և ինքնաբավ իրականության կարգավիճակ11։
 Քաղաքական  իմիջը  կարող  է  ներկայացվել  որպես  ժամանակակից  հասարակության կեցության բոլոր բնագավառներն արտացոլող սեմիոտիկ (նշանային) համակարգ։
  Իմիջը  անհատի,  ապրանքի  կամ  սոցիալական  ինստիտուտի  կեր8 Goffman E., Forms of Talk, Oxford, 1981, էջ 128. 
10 Մելքոնյան Ն., Քաղաքական իմիջ. տեսություն և պրակտիկա, Երևան, 2007, էջ 14։
պարն է, որը հաճախ կանխամտածված կերպով ստեղծվում կամ փոփոխվում 
է ԶԼՄ-ների, գովազդների և քարոզչության հետևանքով։
 Իմիջը ձևավորվում է 
ինչպես  անհատի  իրական  վարքի,  այնպես  էլ  ուրիշների  գնահատականների, 
կարծիքների, պատկերացումների, նախատիպերի հիման վրա։
Մենեջմենթի տեսաբաններ Ա. Թոմսոնը և Ա. Ստրիկլենդը «իմիջ» հասկացությունը սահմանում են որպես ձեռնարկության, նրա ապրանքների և ծառայությունների հեղինակության վերաբերյալ լայն զանգվածների, սպառողների և 
հաճախորդների դիրքորոշում և կարծիք12։
 Այսինքն` իմիջն այն է, ինչ մենք ունենք, իսկ կարծիքն այն է, ինչ ուրիշներն ունեն մեր մասին։
 Վերոնշյալ սահմանման համաձայն՝ մենք, ստեղծելով մեր իմիջը, ստեղծում ենք որոշակի կարծիք 
մեր մասին։
Կարծիքը  նախևառաջ  անձի,  ապրանքի,  կազմակերպության  մասին  տեղեկատվություն  է,  որն  ընդունված  է  կոչել  իմիջ  ձևավորող  տեղեկատվություն։
 Այն լինում է երկու տիպի` ուղղակի և անուղղակի։
 Ուղղակիորեն իմիջ 
ձևավորող  տեղեկատվությունը  մարդիկ  ստանում  են  անձի,  ապրանքի  կամ 
կազմակերպության հետ  անմիջական  շփման  միջոցով. այդ  տեղեկատվությունը վերաբերում է արտաքին տեսքին (դիմահարդարում, սանրվածք, հագուստ, 
ապրանքի փաթեթավորում  և այլն)  և  ներքին  հատկանիշներին (հոգեկանի առանձնահատկություններ,  բնավորություն,  խառնվածք,  ինտելեկտ,  աշխարհայացք,  ապրանքի  որակ  և  այլն)13։
  Ընդհանուր  առմամբ,  ուղղակիորեն  իմիջ 
ձևավորող տեղեկատվությունն ընդգրկում է հետևյալ կողմերը` հագնվելու ոճը, 
վարվելակերպը, խոսելաոճը, ժեստերը (շարժուձևը), մասնագիտական գրագիտությունը,  գործնականությունը,  նախաձեռնողականությունը,  քաղաքական 
գործչի  դեպքում՝  նաև  քաղաքական  հիմնադրույթները։
  Անուղղակիորեն  իմիջ 
ձևավորող  տեղեկատվությունը  միջնորդավորված  տեղեկատվությունն  է,  որը 
ստացվում  է,  այսպես  կոչված,  երրորդ  ձեռքից։
  Անուղղակիորեն  իմիջ  ձևավորող տեղեկատվությունը ենթադրում է առաջացման 3 աղբյուր` մարդիկ, որոնք 
անձի  կամ  կազմակերպության  մասին  որոշակի  տեղեկություններ  են  հաղորդել,  անձի  կամ  կազմակերպության  գործունեության  կամ  ազդեցության 
արդյունքներ և անձի կամ կազմակերպության միջավայր (բնակության, կենսագործունեության վայր, տուն, գրասենյակ, ավտոմեքենա և այլն)։
 Անուղղակիորեն իմիջ ձևավորող տեղեկատվությունը կարող է լինել ինչպես պաշտոնական 
կամ  ոչ  պաշտոնական,  փաստագրական  կամ  բանավոր,  այնպես  էլ  ճշմարիտ 
կամ սուտ։
Քաղաքական սուբյեկտների վերաբերյալ կարծիքը, որը ստեղծվում է իմիջ 
ձևավորող տեղեկատվության հիման վրա, ոչ միշտ է լինում գիտակցված, այն 
կարող է չգիտակցվել տեղեկատվությունը ստացողի կողմից, քանի որ կարող է 
յուրացվել ոչ միայն գիտակցական, այլև ենթագիտակցական մակարդակում և 
13 Մելքոնյան Ն., Քաղաքական իմիջ. տեսություն և պրակտիկա, Երևան, 2007, էջ 30։
դրսևորվել այս կամ այն զգացմունքի տեսքով։
 Այսպիսով իմիջի ձևավորման էական հիմնադրույթներից մեկը հետևյալ սկզբունքն է. հանրության մոտ «ցանկալի» կարծիք ձևավորելու նպատակով անհրաժեշտ է ազդել ոչ միայն մարդկանց  գիտակցականի,  այլև  ենթագիտակցականի  վրա.  ընդ  որում՝  մեծ  մասամբ հենց վերջինիս վրա։
 Ամերիկացի հոգեբանների կողմից անցկացրած հետազոտությունների համաձայն` անհատի վարքային գործողությունների 80%ն իրականացվում է ենթագիտակցականի մակարդակում։
 Հետևաբար իմիջմեյքերն  աշխատում  է  ոչ  միայն  և  ոչ  այնքան  ռացիոնալ-բացատրելի  կարծիքի 
ստեղծման, որքան զգացմունք-կարծիքի առաջացման ուղղությամբ։
 Քաղաքական իմիջի ձևավորումը ստեղծագործական գործընթաց է, որը կախված է մի 
շարք  գործոններից՝  տվյալ  երկրի  սոցիալ-տնտեսական  իրավիճակից,  հասարակության հոգեկերտվածքից,  ընտրազանգվածի և  մրցակիցների մտածողության  կառուցվածքներից,  առաջնորդներին  վերագրվող  անհատական  բնութագրիչներից,  ինչպես  նաև  այն  կարծրատիպերից  ու  առասպելներից,  որոնք 
ընկած են հասարակության ընկալումների հիմքում։
Քաղաքականության սուբյեկտների իմիջի առանձնահատկությունները։
Քաղաքական  սուբյեկտների  դրական  իմիջային  բնութագրիչները  վկայում  են 
նրա  կայունության,  վստահելի  լինելու  և  հասարակության  զարգացման  ուղու 
նկատմամբ  հավատարմության  մասին։
  Քաղաքական  առաջնորդի  անհատական իմիջը նպաստում է նրա անհատականության անձնային ու սոցիալական 
շերտերի բացահայտմանը։
  Այսօր  հասարակության մեջ  քաղաքական  կուսակցությունների  զբաղեցրած  դիրքը,  հեղինակությունն  ու  ճանաչվածության  աստիճանը  մեծապես  կախված  են  այն  իմիջից,  որն  իրենք  կրում  են։
  Ընդհանուր 
առմամբ, քաղաքական կուսակցության իմիջը ներառում է առաջնորդի և հիմնական  ներկայացուցիչների  իմիջը,  գաղափարախոսությունը  (քաղաքական 
ծրագիրը,  նպատակները,  պատմությունը.  քաղաքական  սիմվոլիկան)  և  ընտրազանգվածի (անդամների, համակիրների և ընտրողների) իմիջը, ինչպես նաև 
վիզուալ իմիջը։
Քաղաքական սուբյեկտների իմիջի գլխավոր առանձնահատկությունն այն 
է, որ սոցիալական ցանցը հենց քաղաքականության սուբյեկտի ինքնաներկայացման, քաղաքական իմիջի ձևավորման ու տարածման միջոցն է։
Սոցիալական  ցանցերում  քաղաքական  իմիջի  գործառման  հիմնական 
նպատակն  է  ձևավորել  քաղաքականության  սուբյեկտի  էությանը  համապատասխան իմիջ, ներկայացնել ու անընդհատ շրջանառել արդեն ձևավորված իմիջը,  ապահովել  առաջնորդի  կամ  կուսակցության  քաղաքական  դիմագծի, 
քաղաքական հենքի և ծրագրերի էության մասին հասանելի, զգացմունքային, 
հեշտ  հիշվող  պատկերացումներ,  ինչպես  նաև  տարածել  քաղաքական  պատկերացումներն ու ներմուծել դրանք զանգվածային գիտակցության մեջ։
Սոցիալական  ցանցերում  քաղաքական  իմիջի  հիմնական  կառուցվածքային բաղադրիչներն են քաղաքական իմիջի սուբյեկտը (առանձին թեկնածուներ, քաղաքական կուսակցություններ և այլն), օբյեկտը (ընտրազանգված կամ 
նպատակային  խմբեր),  առարկան  (ծրագրեր,  գաղափարներ),  քաղաքական 
իմիջի նպատակը (հասարակական կարծիքի ձևավորում, վերափոխում և տարածում),  միջոցները  (նկարներ,  տեքստեր,  տեսանյութեր,  պիտակներ,  որոնք 
շրջանառվում են սոցիալական ցանցերում առկա քաղաքական սուբյեկտների, 
ԶԼՄ-ների և այլ օգտատերերի, էջերի, խմբերի միջոցով։
Քաղաքական իմիջը ձևավորվում և տարածվում է 2 հիմնական մեթոդներով`  ռացիոնալ  և  էմոցիոնալ։
  Ռացիոնալ  մեթոդը  տեղեկատվական  գործընթաց է, որն ուղղված է հավանական ընտրողի գիտակցությանը. այս դեպքում 
կերպարի  ձևավորման  համար  կիրառվում  են  փաստարկներ,  խոսքային  կառույցներ, նկարներ ու գծապատկերներ։
 Էմոցիոնալ իմիջի ձևավորման մեթոդը 
արթնացնում է հիշողություններ, առաջ բերում պատկերներ և ազդում իրավիճակի վերարտադրման ճանապարհով ի հայտ եկող զուգորդությունների միջոցով։
Սոցիալական ցանցերում քաղաքական իմիջի գործառույթներն են` քաղաքական  գործիչների,  կուսակցությունների  հայացքների,  առաջարկությունների 
մասին  լսարանին  տեղեկացնելը,  հասարակության  և  քաղաքականության 
սուբյեկտների միջև կապի հաստատելը, քաղաքական մրցակցության պայմաններում  սեփական  սուբյեկտը  մրցակիցներից  առանձնացնելը`  ընտրողների  ուշադրությունն  ուղղելով  նրա  առանձնահատուկ  դրական  որակների  վրա  և 
այլն։
Սոցիալական ցանցերի միջոցով քաղաքական իմիջի ձևավորումը ենթադրում է քաղաքական գործչի նշանակալի բնութագրիչների վերհանումը` արտաքին  տեսք,  շարժուձև,  հրապարակային  վարք,  ծրագրային  դրույթներ,  որոնք 
նպատակային լսարանի վրա տեղեկատվական ազդեցության միջոցներ են։
Սոցիալական ցանցերում քաղաքական իմիջի ձևավորումն և տարածումը 
իրականացվում են հետևյալ միջոցներով` 
•  սոցիալական ցանցերի էջեր, այդ թվում՝ ԶԼՄ-ների էջեր, քաղաքական 
սուբյեկտների պաշտոնական էջեր և այլն, 
•  սոցիալական ցանցերի օգտատերեր, այդ թվում՝ քաղաքական գործիչներ, հասարակական, մշակութային գործիչներ, ակտիվիստներ և այլն, 
•  սոցիալական ցանցերի խմբեր, հաշթագներ և այլ հարթակներ՝ բաղկացած  որոշակի  նախընտրությամբ  և  պատկանելիությամբ  թիրախային 
լսարանի օգտատերերից։
Համացանցում  քաղաքական  իմիջի  ձևավորման  ու  տարածման  մեխանիզմներից  մեկը  սոցիալական  ցանցերում  վճարովի  քաղաքակական  տեղեկատվության շրջանառությունն է, որի հիմնական նպատակն է քաղաքական 
պրոդուկտի մասին տեղեկատվության ապահովումը, նոր համակիրների ներգրավումը և այլն։
Քաղաքական  իմիջի  նախագծման  գործում  ԶԼՄ-ների  հիմնական  նպատակը  քաղաքական  առասպելների  ստեղծումն  ու  տարածումն  է,  որոնք,  ըստ 
ամերիկացի  սոցիոլոգ  Գ.  Լասուելի,  հանդես  են  գալիս  իբրև  «գաղափարների 
համակարգ, որը զանգվածները պատրաստ են դիտարկել իբրև ճշմարիտ, անկախ նրանից` արդյոք դրանք իրական են, թե կեղծ»14։
Հետազոտողները ժամանակակից հասարակությունն անվանում են մեդիոկրատիկ  հասարակություն,  որտեղ  իրական  իշխանությունը  պատկանում  է 
զանգվածային լրատվական միջոցներին (ԶԼՄ-ներին)։
 Ըստ ֆրանսիացի հայտնի  հետազոտող  Ռ.  Դեբրեի,  որն  առաջարկել  է  «մեդիոկրատիա»  տերմինը, 
ԶԼՄ-ներն այսօր կատարում են այն գործառույթները, որոնք միջնադարյան Եվրոպայում  պատկանել  են  եկեղեցուն,  ընդ  որում՝  հասարակության  գիտակցության մեջ նախկին սրբերի տեղը գրավել են իմիջմեյքերների կողմից ստեղծվող 
«աստղերը»  և  ամբոխի  կուռքերը,  իսկ  հավատքը  փոխարինվել  է  ԶԼՄ-ների 
կողմից  արտահայտվող  հասարակական  կարծիքով։
  Հեգելը  թերթերի  ընթերցումն անվանել է «ժամանակակից մարդու առավոտյան աղոթք»։
Մանիպուլյացիայի միջոցով ԶԼՄ-ներին հաջողվում է նույնիսկ վերափոխել 
հասարակական  գիտակցության  մեջ  քաղաքական  կուսակցություններին  ու 
առաջնորդներին վերաբերող կարծրատիպերը, համոզել բնակչությանը, թե այդ 
պահին  նրանք հենց  այդպիսի բնութագրիչներ  ունեցող ղեկավար կամ  քաղաքական ուժի կարիք են զգում։
 Արևմտյան որոշ իմիջ-խորհրդատուներ այն կարծիքին  են,  որ  մեծ  երկրներում  ընտրողների  մոտ  99%-ն  իր  ընտրությունը  կատարում է ԶԼՄ-ների ներկայացրած կերպարի շնորհիվ։
Ամերիկացի  հետազոտող  Ջ.  Բրաունը  նկարագրել  է  այն  հիմնական  մեթոդները,  որոնք  օգտագործվում  են  ԶԼՄ-ների  կողմից  քաղաքական  իմիջի  իրականացման գործընթացում, որոնք հիմնականում բնորոշ են նաև սոցիալական ցանցերին15. 
Կարծրատիպերի  օգտագործում։
  Այդպիսի  օրինակ  է  որևէ  քաղաքական 
գործչին «կոմունիստ», «օլիգարխ», «չինովնիկ» անվանելը։
Անունների  փոփոխում  կամ  պիտակավորում։
  Սոցիալական  ցանցերում 
շրջանառվում  են  քաղաքական  գործիչների  բազմաթիվ  մականուններ  և  պիտակներ, որոնք ազատորեն օգտագործվում են նաև ԶԼՄ-ների կողմից։
Փաստերի  ընտրանք  կամ  «լռեցում  և  ընդգծում»։
  Կիրառվում  է  լսարանի 
ուշադրությունը  կարևոր,  բայց  «ոչ  նպատակահարմար»  տեղեկատվությունից 
այլ տեղեկատվությունների վրա շեղելու համար։
Բացահայտ  սուտ։
  Ապատեղեկատվության  տարածումը  հաճախ  առավել 
քան սպասելի արդյուքներ է ունենում։
Տեղեկատվության  կրկնողություն։
  Եթե  սոցիալական  ցանցերում  տեղեկատվությունը  հաճախ  է  կրկնվում,  վաղ  թե  ուշ  այն  ընդունվում  է  լսարանի 
կողմից և ամրապնդվում կոլեկտիվ գիտակցության մեջ։
Թշնամու  մատնանշում։
  Հաճախ  տեղեկատվությունն  առաջադրվում  է  ոչ 
միայն հանուն, այլև ընդդեմ որևէ իրական կամ երևակայական թշնամու։
Հեղինակության վկայակոչում։
 Հեղինակություն վայելող անձի կողմից տեղեկատվական ազդեցություն։
Ապավինումը «կարծիքների առաջատարներին»։
 Այն արդյունավետ մեխանիզմ է անհատի արժեքային պատկերացումների ու հասարակական կարծիքի 
ձևավորման  վրա  ազդեցության  համար։
  Օրինակ`  ՀՀ  ՊՆ  մամուլի  խոսնակ 
Արծրուն  Հովհաննիսյանի  էջը  2016  թ.  ապրիլին  Facebook  սոցիալական  ցանցում ամենաշատ ընթերցված և տարածվածն էր հայաստանցիների կողմից։
«Լռության  պարույրի»  էֆեկտը  հիմնված  է  կեղծ  փաստերի  միջոցով  հասարակական  կարծիքի  մանիպուլյացիայի  վրա։
  Ներգործությունը  այն  է,  որ  իրենց  փոքրամասնության  ներկայացուցիչ  համարողները  նախընտրում  են  լռել 
և չհայտնել իրենց տեսակետը16։
Վարկանիշների  (ռեյթինգների)  մանիպուլյացիա։
  Այսպիսով՝  ԶԼՄ-ների 
կողմից  կիրառվող  ազդեցության  ձևերն  ու  հնարքները  բազմազան  են  և  կարող են օգտագործվել ինչպես առանձին-առանձին, այնպես էլ տարբեր համադրություններով։
  Այնուհանդերձ,  քաղաքական  PR-ի  կամ  իմիջմեյքինգի  արհեստավարժ մասնագետը պետք է ոչ միայն դրանք տեղին և արդյունավետ կիրառելու բավականաչափ հմտություններ ունենա, այլ նաև կարողանա դրանց հակազդելու  եղանակներ  մշակել։
  Իմիջի  ձևավորումը  շարունակական  գործընթաց է, որը քաղաքական գործիչներից պահանջում է մշտապես իրազեկ և քաջատեղյակ  լինել  երկրի  սոցիալ-քաղաքական  հիմնախնդիրներին  և  կարողանալ կարևորագույն իրադարձություններին տեղին ու ճիշտ ժամանակին արձագանքել։
Ժամանակակից  փիլիսոփա,  հասարակագետ  Մ.  Կաստելսի  մոտեցման 
համաձայն՝  քաղաքականությունն  ավելի  ու  ավելի  անձնավորված  է  դառնում, 
իսկ  դեպի  իշխանություն տանող ուղին իմիջի  ստեղծման մեջ  է  գտնվում.  քաղաքական  գործիչներն  այստեղ  ԶԼՄ-ների  կողմից  տարվող  և  նրանց  միջոցով 
իրականացվող խաղի մեջ են ներգրավվում17։
ԶԼՄ-ների  ընթերցումն  առավելապես  իրականացվում  է  էլեկտրոնային 
տարբերակով։
  Վերջին  շրջանում  զգալիորեն  զարգացել  են  էլեկտրոնային 
զանգվածային լրատվական միջոցները, որոնց ընթերցումն առավելապես իրականացվում է սոցիալական ցանցերի միջոցով։
 Վիրտուալ սոցիալական ցանցերում  ներկայացված  են  ամբողջ  մամուլում  առկա  նյութերը,  որոշ  ռադիոընկե16 Ноэль-Нойман Э., Общественное мнение։
 открытие спирали молчания, Москва, 1996. 
րությունների  հաղորդումներ,  գրեթե  բոլոր  հեռուստատեսային  հաղորդումները։
  Հարկ  է  նշել,  որ  հայաստանյան  հեռուստաընկերությունները  առավել  մեծ 
համացանցային դիտումներ են ապահովում։
  Զանգվածային  լրատվամիջոցները  քաղաքականության  վրա  ազդող  նշանակալի  գործոններից  են,  քանի  որ 
կանոնավոր  ու  օպերատիվ  կերպով  քաղաքական  կարևոր  տեղեկատվություն 
են  հաղորդում  լայն  լսարաններին։
 ԶԼՄ-ների հզորությունը  հենց քաղաքականության  սուբյեկտի  այս  կամ  այն  տիպի  իմիջի  ձևավորման  հնարավորության 
մեջ է։
Անդրադառնալով  Facebook  սոցիալական  ցանցին՝  պետք  է  նշել,  որ  այստեղ  ակտիվորեն  քննարկումներին  մասնակցում  են  հիմնականում  կողմնորոշված և սեփական դիրքորոշում ունեցող օգտատերերը։
 Հաճախակի կարող ենք 
ականատես լինել քաղաքական PR թիմերի բախման և փոխադարձ քննադատություններին։
  Facebook  սոցիալական  ցանցում  առկա  են  գրեթե  բոլոր  կուսակցությունների  էջերը,  ինչպես  նաև  տարբեր  ձևերով  դրսևորվում  են  տարածքային և կենտրոնական կառույցների էջերն ու օգտատերերը, որոնք, ըստ 
էության, խանգարում են տեղեկատվական հոսքի կենտրոնացված շրջանառությանը։
  Այդ  իսկ  պատճառով  հավանողների  թիվը  հիմնականում  չի  անցնում 
10,000-ը։
Հայաստանում  առկա  կուսակցությունները  Facebook  սոցիալական  ցանցում՝ ըստ հավանողների թվի. 
Հատկանշական  է,  որ  նորաստեղծ,  երիտասարդ  քաղաքական  գործիչներով համալրված կուսակցությունները տեսանելի աշխատանք են տարել՝ սոցիալական ցանցերում առավել շատ հետևողներ ունենալու համար։
 Youtube սոցիալական  կայքում  առկա  են  կուսակցությունների  ալիքներ,  սակայն  հետևորդները շատ փոքր թիվ են կազմում։
Twitter սոցիալական ցանցում առկա քաղաքական կուսակցությունների էջերը անհամեմատ պասիվ են, չնայած համաշխարհային քաղաքական քննարկումները զգալի թիվ են կազմում, իսկ քաղաքական առաջնորդներն ու քաղաքական իմիջի մասնագետները նույնքան կարևորում են Facebook-ն ու Twitterը, ոմանք էլ նախապատվությունը տալիս են Twitter-ին։
Վիրտուալ սոց. ցանցերի համաշխարհային վիճակագրությունը քաղաքական ոլորտի վերաբերյալ հետևյալն է. 
Վերոնշյալ պատկերը դիտարկելով՝ պարզ է դառնում, որ ամբողջ աշխարհում  քաղաքական  ընտրությունների  PR  աշխատանքներում  մեծ  ուշադրություն  է  դարձվում  սոցիալական ցանցերում առկա էջերին և  դրանց գործառնմանը։
 Ըստ Facebook-ի՝ 2015 թ.-ի ամենաքննարկված թեմաներն էին ԱՄՆ նախագահի ընտրությունները,  նոյեմբերի  13-ի փարիզյան ահաբեկչությունը,  Սիրիայի  քաղաքական  պատերազմը  և  ներգաղթյալների  ճգնաժամը,  Նեպալի 
երկրաշարժը, Հունաստանի ֆինանսական ճգնաժամը, ԻԼԻՊ-ի դեմ պայքարը, 
ահաբեկիչների հարձակումը «Charlie Hebdo» խմբագրատան վրա և Բալթիմորի  բողոքի  ցույցերը։
  Պարզ  է  դառնում,  որ  հասարակական  քաղաքական 
քննարկումները արտացոլվել են սոցիալական ցանցերում։
Հայաստանում վերջին շրջանում ի հայտ եկան հասարակական-քաղաքացիական  նախաձեռնություններ,  որոնք  իրենց  տեղեկատվական  հիմնական 
գործիք էին դարձրել սոցիալական ցանցերը։
Facebook-ում  առկա  5  ամենաշրջանառված  հասարակական  նախաձեռնություններն են. 
Facebook-ում քաղաքական առաջնորդների էջերը. 
Facebook-ում առավել ակտիվ օգտատերերը, որոնք էական ազդեցություն 
են ունենում հասարակական կարծիքի վրա. 
Վերոնշյալ  վիճակագրական  տվյալները  փաստում  են,  որ  քաղաքական 
սուբյեկտների հասարակայնության հետ կապերի գործունեության մեջ էական 
դեր է խաղում սոցիալական ցանցերում շրջանառվող տեղեկատվությունը։
 Քաղաքական  գործիչների  և  կուսակցությունների  հաջողությունը  որոշակիորեն 
կախված  է նաև  սոցիալական  ցանցերում առկա  քաղաքական  իմիջի առանձնահատկություններից,  ընկալումներից,  ինչպես  սոցիալական  ցանցերի  միջոցով  հասարակական  կարծիքի  ձևավորման  մեջ  իրենց  հնարավոր  ազդեցության հնարավորություններից։
Ամփոփելով՝ նշենք, որ սոցիալական ցանցերը` որպես քաղաքական տեղեկատվության  փոխանցման  ուղի  և  հաղորդակցման  առանձնահատուկ  ձև, 
հստակ  արտացոլում  են  հասարակության  մեջ  տեղի  ունեցող  քաղաքական 
գործընթացները,  մասնավորապես  քաղաքական  մշակույթի  դրությունը.  քաղաքական  մթնոլորտը,  քաղաքական  ուժերի  միմյանց  հանդեպ  վերաբերմունքը, քաղաքական պայքարի քաղաքակիրթ և ոչ այնքան քաղաքակիրթ ձևերը, 
ինչպես  նաև  հասարակության  քաղաքական  դերակատարման  աստիճանը։
Ուստի  ակնհայտ  է  դառնում՝  քաղաքական  իմիջի  ձևավորման  և  տարածման 
առումով վիրտուալ սոցիալական ցանցերը արդյունավետ և կիրառական հարթակ են։
Գրականություն 
1.  Մելքոնյան  Ն.,  Քաղաքական  իմիջ.  տեսություն  և  պրակտիկա,  Երևան,  2007,  էջ  5,  14, 
2.  Մարտիրոսյան  Ս.,  Սոցիալական  ցանցերը  Հայաստանում,  «Նորավանք»  ԳԿՀ,  Երևան, 
2015թ.։
3.  Մարտիրոսյան  Ս.,  Ինտերնետից  միջին  օգտվողի  պատկերը  Հայաստանում,  «Նորավանք» ԳԿՀ, Երևան, 2016թ.։
4.  Մարտիրոսյան Ս., Հայաստանի քաղաքական և քաղաքացիական շարժումները համացանցում, «Նորավանք» ԳԿՀ, Երևան, 2015թ.։
7.  Ноэль-Нойман Э., Общественное мнение։
 открытие спирали молчания, Москва, 1996. 
10. Mead  G.H.,  Mind,  Self and  Society։
  From  The  Standpoint  of a  Social  Behaviorist,Chicago, 
15. http։
//www.smartinsights.com/social-media-marketing/social-media-strategy/new-globalԱրմեն Խաչիկյան 
ՎԻՐՏՈՒԱԼ ՍՈՑԻԱԼԱԿԱՆ ՑԱՆՑԵՐԸ՝ ՈՐՊԵՍ ՔԱՂԱՔԱԿԱՆ ԻՄԻՋԻ ՁԵՎԱՎՈՐՄԱՆ 
ԵՎ ՏԱՐԱԾՄԱՆ ՀԱՐԹԱԿ 
Բանալի բառեր՝ վիրտուալ սոցիալական ցանցեր, հասարակական կարծիք, ԶԼՄ, 
քաղաքական իմիջ, քաղաքական PR, քաղաքական տեղեկատվություն, Facebook, Twitter, 
քաղաքական առաջնորդի իմիջ 
Ամփոփում 
։
