ՀԱՄՇԵՆԱՀԱՅԵՐԻ ՏՈՆԵՐՆ ՈՒ ԱՎԱՆԴՈՒՅԹՆԵՐԸ ՀԱՅԿԱԿԱՆ 
ՄՇԱԿՈՒՅԹԻ ՀԱՄԱՏԵՔՍՏՈՒՄ 
Համշենցի  հայերի  տոների  ու  ավանդույթների  վերաբերյալ  ուսումնասիրությունները հիմնականում միակողմանի են։
 Այս հանգամանքը բավականին «արդյունավետ» 
օգտագործում է Թուրքիան՝ դրանք աշխարհին ներկայացնելով որպես «թուրքական»։
Կատարված ուսումնասիրությունը համեստ փորձ է այդ բացը լրացնելու գործում։
Մարդկության հասարակական կյանքը կազմված է աշխատանքային և տոնական 
օրերից։
 Յուրաքանչյուրը, ըստ էության, սահմանագիծ է, որից սկսվում է մի նոր գործ, 
նոր կյանք։
 Համշենցիների մշակութային և հասարակական կյանքում կարևոր դեր են 
կատարում  տոներն  ու  ավանդույթները,  որոնց  արմատները  գալիս  են  միջնադարից։
Ներկայումս ապակրոնացման պատճառով մի շարք տարրեր վերացվել են1։
Նոր տարի (ծաղկամուտ) - Կաղանդ, Սուրբ Ծնունդ։
 Վաղնջական ժամանակներում հայերը Նոր տարին դիմավորել են մարտի 21-ին՝ գարնանային գիշերահավասարի օրը, ինչը պատահական չէ։
 Բնությունը հարություն է առնում գարնան սկզբին, այդ 
պատճառով  հենց  այդ  օրն  էլ  հայ  մարդը  դարձրել  է  Նոր  տարի  և  նշել  ցնծալի  տոնախմբությամբ,  որով  փառաբանել  է  բնության  զարթոնքը,  աղերսել  աստվածներին, 
որպեսզի տարին բերքառատ  լինի (այսօր էլ արիական որոշ ժողովուրդներ՝ պարսիկները, աֆղանները, տարեսկիզբ են ընդունում մարտի 21-ը)։
Հայկական երկրորդ տարեգլուխը եղել է Նավասարդի 1-ը (օգոստոսի 11-ը)։
 Ըստ 
ավանդության`  Հայկ  նահապետը  Հայոց  ձոր  գավառում  սպանել  է  բռնակալ  Բելին՝ 
ազատություն  պարգևելով  իր  տոհմին  ու  հետնորդներին։
  Այդ  հաղթությունը  ենթադրաբար տեղի է ունեցել Ք.ա. 2492 թ. օգոստոսի 11-ին։
 Օգոստոսյան տոնը հայերը կոչել են Նավասարդ, որ նշանակում է Նոր տարի։
Սիմեոն  Երևանցի  կաթողիկոսի  օրոք  (18-րդ  դ.)  նոր  տարվա  սկիզբ  է  ընդունվել 
հունվարի  1-ը  (համապատասխանեցնելով  քրիստոնեական  մի  շարք  երկրներում  ընդունված տարեսկզբի հետ), թեև նույնիսկ մինչև 19-րդ դ. կեսերը հայկական շատ գավառներում  (Սյունիք,  Արցախ,  Ուտիք)  Նոր  տարին  շարունակում  էր  տոնվել  օգոստոսին։
  Միայն  20-րդ  դ.  սկզբին  համընդհանուր  դարձավ  հունվարի  1-ը  տարվա  սկիզբ 
տոնելը2։
Համշենցիների Նոր տարին (ծաղկամուտը) համընկնում է Հուլյան օրացույցի ժամանակների հետ, երբեմն տոնել են նաև Կաղանդը։
 Հուլյան օրացույցի Կաղանդը նախորդել  է  Սբ.  Բարսեղ  Մեծին  նվիրված  շաբաթին։
  Ժողովրդական  օրացույցի  համաձայն` հունվարի առաջին օրերը հայտնի էին որպես Սբ. Բարսեղի օրեր։
 Դրա համար էլ 
հունվարի 1-ը համընկնում է պասի օրերին, և օրենք է` տոնը դիմավորել ընտանեկան 
շրջանակում։
  Տոնական  սեղանին  դրվել  են  պասի  կերակուրներ։
  Հատուկ  ուշադրու1 Խաչատրյան Ժ., Պետրոսյան Է., Համշենցիների տարեկան տոներնու խաղերը (ԺԹ դարի վերջ - Ի դար), 
«Համշէն եւ համշէնահայութիւն. գիտաժողովի նիւթեր», Երևան-Պէյրութ, 2007, էջ 223։
2 «Ազգային տոներ (ավանդականն ու արդիականը)», Երևան, 2002, էջ 3։
թյուն է դարձվել կերակրատեսակների թվին, որն ուներ նաև սրբազան իմաստ։
 Առավելությունը տրվել է յոթ թվին (յոթ տեսակի), որոնց մեջ գերակշռել են հատիկային կերակուրները և դդումի տապակած միջուկով խմորեղենը։
Նախօրոք  փռում  պատվիրվել  է  7  տեսակի  խմորեղեն`  ընտանիքի  անդամների 
թվով,  որոնցից  մեկի  մեջ  դրվել  է  բախտավորության  նշան։
  Երեկոյան`  մայրամուտից 
հետո,  համշենահայերը  հատուկ  ընտանեկան  ճաշկերույթով  նշել  են  Նոր  տարին։
  Սեղանին  անպայման  դրել  են  մի  մեծ  սափոր  ջուր,  4  վառվող  մոմ,  որ  պետք  է  այրվեին 
մինչև  առավոտ։
  Եղևնու  փոխարեն,  որպես  տոնական  ծառ,  գործածվել  է  երջանկություն  բերող  ձիթենու  ճյուղ  (եղևնին,  որպես  տոնական  ծառ,  սկեսլ  են  օգտագործել 
1900  թվից),  որը  զարդարվել  է  ճեղքված  ընկույզներով,  չորացած  թզով  ու  խնձորներով։
  Հավանաբար  ճյուղը  խրել  են  ծիսական  հացի  մեջ  (կանգնեցնելու  նպատակով), 
ինչպես ընդունված էր հույների մոտ1։
 Նոր տարվա սեղանին պարտադիր էին չամիչով 
համեմված  խաշած  եգիպտացորենի  հատիկը  և  եգիպտացորենի  ալյուրից  կաթով  ու 
բուսական  յուղով  պատրաստված  խաշիլը  (արման),  որը  մատուցվում  էր  մածնով։
Պարտադիր  էին  ցորեն  հացը,  խորոված  դդումով  կարկանդակը,  սիսեռը,  չոր  մրգերը, 
մեղրով ընկույզը։
Ամանորի ծիսական համակարգի մեջ մտնող «առաջինի» հմայական հատկության 
նկատմամբ  ունեցած  հավատից  բխող  գուշակությունները  վերաբերում  են  տնտեսական  ամբողջ  տարվան`  վերջինիս  ապահովության  աստիճանը  նախապես  իմանալու 
կամ համապատասխան ձևով բնության ուժերի վրա ներգործելու համար։
 Այս բնույթի 
ծեսերի որոշ մասն անցել է քրիստոնեական Ամանորին։
 Ամենից տարածվածն ու հարատևողը  որոշ  ազգագրական  շրջաններում  «տարի»  կոչվող2  (այլ  տեղերում՝  կրկենի 
կամ առանց անունի) կլոր, ըկույզով և զանազան քաղցրեղեներով զարդարված հացի 
միջոցով  տարվա  առատությունը  (բարաքյաթ)  որոշելու  ծիսական  սովորույթն  է։
  Ջավախքում  այս  սովորույթը  կար՝  տանտիկինը,  կաղանդի  արշալույսին  «տարին»  տեփուրի մեջ դնելով, վրան մեղր էր լցնում և, հարսների հետ տնից դուրս գալով, գավազանով  խփում  էր  գետնին  ու  երեք  անգամ  ասում`  «Դովլաթ,  սարն  ես,  ձորն  ես,  արի 
տուն» և նույն կարգով ներս գալիս, մեղրը բաժանում ամենքին, որ Նոր տարին քաղցր 
անցներ,  իսկ  «տարին»  պահում  էին  երեկոյան  գուշակության  համար։
  «Տարի»  հացը 
Նոր Նախիջևանում ավելի որոշակիորեն էր պահել իր հին արտաքին  տեսքը, որ  ուղղակիորեն խոսում է դրա` Ամանորին նվիրված լինելու մասին։
  «Տարին, - գրում է Եր. 
Շահազիզը,  -  որ  տարվա  իսկական  նշանն  է,  մի  մեծ  բոլորիշ  և  տափարակ  հաց  է,  և 
այնպես է շինված, որ վրան պարզ կերպով երևում են մի քանի մասեր կամ ճյուղավորություն։
  Այդ  մասերի  կամ  ճյուղերի  թիվը  լինում  է  12  հատ,  տարվա  12  ամիսների 
թվով, կամ տան մեջ եղած անդամների թվին համեմատ»3։
 Տարի հացը Ալաշկերտի և 
Մշո գաղթական գյուղերում Միջունքին են պատրաստում, մինչև անգամ աներանք ու 
կեսրանք նշանադյալ հարսնացուներին ու փեսացուներին էլ առանձին բաժին են հանում ու մի ընծայի հետ ուղարկում նրանց4։
 Այլ ազգագրական շրջաններում գուշակության հացը լինում էր կլոր, չոր մրգերով և ընկույզներով զարդարված, որի մեջ մեծ մասամբ  դրվում  էր  դրամ  և  այդպես  թխվում։
  Այդ  հացի  միջոցով  Ամանորին  գուշակու1  Ավանեսով  Հ.,  Համշենահայերի  մշակույթի  ընդհանրական  գծերը,  «Մեսրոպ  Մաշտոց  համալսարան», 
2013, № 6։
2 Լալայան Ե., Ջաւախք. նշանավոր տօներ, «Ազգագրական հանդես», № 2, գիրք Բ, Թիֆլիս, 1897, էջ 246։
Շահազիզ  Եր.,  Նոր-Նախիջեւան  եւ  նոր-նախիջեւանցիք.  ծէսեր  ու  սովորութիւններ,  «Ազգագրական  հանդես», № 9, գիրք 9, Թիֆլիս, 1902, էջ 5։
3 Նույն տեղում։
 Ամանորին նվիրված այդ հացով կատարվող գուշակությունն այժմ դուրս է եկել կենցաղից։
Միայն ծերերն են հիշում, որ իրենց մանկության տարիներին եղել է այդ սովորույթը։
4  Մխիթարեանց  Աղ.,  Տարուայ  նշանաւոր  տօները,  «Էմինեան  ազգագրական  ժողովածու»,  հ.  Ա,  №  1, 
Մոսկուա-Ալեքսանդրապօլ, 1901, էջ 261։
թյունը  կատարվում  էր  այսպես.  հացը  կտրում  էին  ընտանիքի  անդամների  թվին  համապատասխան  (իսկ համշենցիները  նաև անասուններն էին նկատի ունենում) և բաժանում  յուրաքանչյուրին։
  Գուշակության  հմայության  ծեսերն  ազգագրական  այլ 
շրջաններում ընդգրկում էին այլևայլ ձևեր1։
Ըստ  Բ.  Թոռլաքյանի`  համշենցի  հայերի  տանտիկինը  խնձորներից  մեկի  մեջ 
թաքցրել  է  բախտի  նշանը`  մի  մետաղադրամ,  իսկ  որոշ  ազգագրական  շրջաններում 
մետաղադրամի փոխարեն  օգտագործվել  են չորացած մրգեր, կորիզներ2։
 Ընտանիքի 
գլխավորը,  խնձորը  կտրելով,  բաժանում  էր  բոլորին։
  Ում  ընկներ  նշանը,  նա  համարվում էր երջանիկ և հաջողակ մինչև տարվա վերջը3։
 Սակայն դժվար է պատկերացնել, 
թե  ինչ  մեծության  պետք  է  լիներ  այդ  խնձորը,  որ  բավարարեր  ամբողջ  ընտանիքին։
Ըստ դաշտային հետազոտությունների` խնձորով լիքը (ընտանիքի անդամների թվով) 
մատուցարանը  դրվել  է  սեղանին,  որոնցից  մեկի  մեջ  տանտիրուհին  տեղադրել  է  արծաթադրամ4։
 Բոլորը հույս էին փայփայում, որ դրամով խնձորը պետք է իրենց բաժին 
դառնա։
  Ըստ  հավատալիքների`  երջանկացած  անձը  երջանկություն  և  հաջողություն 
էր  բերում  ոչ  միայն  իր  ընտանիքին,  այլև  այն  ընտանիքին,  ում  տանը  Նոր  տարում 
առաջին անգամ ոտք էր դրել։
 Ռուսական միջավայրում նա կոչվում  էր առաջին այցելու  (полазник)։
  Հայերի  մեջ  առաջին  այցելուի  բարեբերության  հավատը  մինչև  օրս 
պահպանվել  է։
  Նշանի  տերն  առավոտյան  գնում  էր  աղբյուրը`  ջրի,  լցնում  տան  բոլոր 
ջրամանները։
 Նրա պարտադիր ու կարևոր պարտականությունը տան անասուններին 
ծիսական  ուտեստով  կերակրելն  էր։
  Գոմ  մտնելով`  նա  առաջին  հերթին  գոմի  բոլոր 
անկյուններում ցորենի հատիկներ էր շաղ տալիս, ապա անասուններից յուրաքանչյուրին  առանձին-առանձին  կերակրում  էր  արմայով`  խաշած  եգիպտացորենի  հատիկներով, վերջում ավելով թեթևակի խփում էր անասուններին, որ նրանք պտղաբեր լինեն։
Այդ  գործողության  ընթացքում  շնորհավորական  խոսքեր  արտասանելով`  կրկնում  էր 
նաև «ալ փարի, դուլ փարի, խեր աչառ, եկ տուսիկ» անհասկանալի արտահայտությունը։
  Ծեսի  նպատակը  Նոր  տարում  բերքի  առատության,  կենդանիների  պտղաբերության և մարդկանց առողջության ապահովումն էր։
Սիսիանում Նոր տարին  շատ անշուք  էր անցնում, որովհետև նրանք տոնում  էին 
հայկական  Նոր  տարին`  Նավասարդի  1-ը։
  Ոչ  մի  շնորահավորանք  չէր  լինում.  երբեմն 
միայն հարազատները, միմյանց մոտ հավաքվելով, ուտում, խմում, ուրախանում էին5։
Սիսիանի  պես  Գանձակում  ևս  Նոր  տարին  անշուք  էր  անցնում։
  Խանութները  և  արհեստանոցները չէին փակվում, ուստի և շատ քչերն էին այցելում միմյանց։
 Քաղաքում 
առավոտը  վաղ  պատարագ  էր  մատուցվում,  որպեսզի  տարին  լավ  անցնի։
  Այցելելով 
միմյանց`  շնորհավորում  էին  Նոր  տարին  և  բարեմաղթում  առողջություն  ու  հաջողություն։
 Այցելուներին հյուրասիրում  էին սուրճ և ընկույզի ու նշի գոգինաղ։
 Գյուղերում 
խնձոր  կամ  կիտրոն  էին  միմյանց  տալիս,  հյուրասիրում  օղի  և  չոր  մրգեր։
  Մի  քանի 
տներում  դռան  ճակատը  զարդարում  էին  կարմիր  թելերով,  որպեսզի  Նոր  տարին 
ուրախ անցնի6։
 Ինչպես հայկական ազգագրական  մյուս շրջաններում, այնպես էլ Արցախում  քրիստոնեական  տոները  ձուլվել  են  հեթանոսական  ծեսերի  հետ։
  Տարբեր 
տարիքի  մարդկանց  լայն  մասնակցությունը  տոներին  արտահայտվում  էր  ոչ  թե  հոգևորականի մասնակցությամբ կատարվող պատարագներով ու թափորներով, այլ ժո1  Օդաբաշյան  Ա.,  Ամանորը  հայ  ժողովրդական  տոնացույցում,  Հայ  ազգագրություն  և  բանահյուսություն, 
Եր., 1978, հ. 9, էջ 52-53։
2  Ավանեսով  Հ.,  Համշենահայերի  տոներն  ու  ավանդույթները  հայկական  մշակույթի  համատեքստում, 
«Համշեն», 2013, № 16։
3 Առավել մանրամասն տե՛ս Բ. Թոռլաքյանի ֆոնդ, հ. 4, էջ 226։
4 Տե՛ս Ժ. Խաչատրյանի ֆոնդ, Հայկաձոր, ասացող՝ Վարդան Ղուկասյան։
5 Լալայեան Ե., Նշանաւոր տօներ, «Ազգագրական հանդես», Թիֆլիս, 1898, գիրք Զ, № 1, էջ 249։
6 Լալայեան Ե., Նշանաւոր տօներ, «Ազգագրական հանդես», Թիֆլիս, 1900, գիրք Զ, № 6, էջ 363։
ղովրդական  զվարճանքներով։
  Այստեղ  ոչ  այնքնան  եկեղեցին  էր  թափանցում  համաժողովրդական անձնական կյանքի մեջ, որքան վերջինս եկեղեցու մեջ։
 Կային տոներ, 
որոնք  ամենևին  չէին  նշվում  եկեղեցու  կողմից։
  Այդպիսին  էր  Նավասարդը,  որը,  ի 
տարբերություն մյուս բնակավայրերի, Արցախում տոնվում էր ոչ թե օգոստոսի 11-ին, 
այլ նոյեմբերին, ինչը խորհրդանշում էր տնտեսական տարվա ավարտը1, ինչպես եղել 
է  հնում։
  Այն  մինչև  վերջերս  կայունությամբ  պահպանվում  էր  Արցախի  բոլոր  գյուղերում։
 Ճիշտ է, Շուշիում այն մոռացության էր տրվել և փոխարինվել հունվարի 1-ի տոնակատարությամբ, փոխադարձ այցելություններով ու շնորհավորանքներով, սակայն 
գյուղական  բնակչության  շրջանում  Նավասարդի2  նախօրեին  շարունակում  էին  թխել 
զանազան  թխվածքներ  (կաթնահունց,  քաղցր  խորիզով  ականջիկներ),  եփել  ոչխարի 
մսով ու ցորենի ձավարով կորկոտ, տան բոլոր անդամների, հատկապես` երեխաների 
համար գնում էին նոր շորեր ու կոշիկ (սովորույթը տարածված էր ազգագրական բոլոր շրջաններում և հիմնականում պահպանվել է)։
 Այդ տոներին նվերներ էին փոխանակում  հարևաններն  ու  բարեկամները  (այս  ավանդույթը  այժմ  էլ  պահպանվում  է)։
Հատկանշական է, որ այդ  օրը տանտերերը հատուկ  շնորահավորում էին գյուղի  տանուտերին և քահանային ու խնձոր և գինի տանում նրանց։
 Բակում ծառերից կարմիր 
գույնի շոր ու զանանզան կարմիր լաթի կտորներ էին կախում (Սոս)3։
Ընդամենը հարյուր տարի է, ինչ հայը, ընդօրինակելով օտարներին, Ամանորը տոնում է ձմեռվա կեսին։
 Դա արդեն սովորույթ է դառնում։
 Արեգակնատենչ հայը դժվարությամբ է հաշտվում Ամանորը հունվարի 1-ին նշելու սովորույթի հետ, և հենց գալիս 
է մարտի 21-ը, հայը մտաբերում է իր ամենաառաջին Ամանորը4։
Սուրբծննդյան տոնը մեծահանդես արարողությամբ և խուռներամ հավատացյալների տոնվում է ողջ քրիստոնյա աշխարհում։
 Քրիստոնեության սկզբնական շրջանում 
Հիսուսի  ծննդյան  տոնը  հայտնի  էր  Աստվածահայտնություն  անունով։
  2-րդ  դ.  կեսից 
Աստվածահայտնության  տոնը  նշվել  է  հունվարի  6-ին,  իսկ  4-րդ  դ.  Հռոմի  կաթոլիկ 
եկեղեցու որոշմամբ Հիսուսի ծնունդը սկսեցին տոնել դեկտեմբերի 25-ին, իսկ մկրտությունը՝  հունվարի  6-ին։
  5-րդ  դ.  քրիստոնյա  բոլոր  եկեղեցիները  Ս.  Ծնունդը  սկսեցին 
1  Հայկական  ավանդական  այս  տոնը  մինչև  XX  դ.  սկզբները,  որոշ  փոփոխություններով,  պահպանվել  էր 
նաև Սյունիքում, Գողթնում և Պարսկահայքում, որտեղ Նավասարդը ժամանակային առումով տատանվում 
էր ամռան վերջերից մինչև ուշ աշուն։
 Չնայած մասնակի առանձնահատկություններին, նավասարդյան ծիսական արարողություններն ընդհանրական մի շարք գծեր ունեին։
 Դրանք հիմնականում նշվում էին աշնանը`  համընկնելով  բերքահավաքին,  այգեկութին,  նախրաթողին,  ու  միաժամանակ  գյուղատնտեսական  աշխատանքային պայմանադրությունների յուրօրինակ ծիսական սահմանագիծ էին։
 Ղարաբաղցիների տոնածիսական  արարողությունների  նմանությունները  Լոռու, Տավուշի,  Սյունիքի և Գողթնի  հետ պայմանավորված է աշխարհագրական դիրքով ու միգրացիոն տեղաշարժերով։
 Մկրտչյան Ս., Տոները ղարաբաղցիների 
ավանդական  կենցաղում,  «Լեռնային  Ղարաբաղի  հանրապետություն.  անցյալը,  ներկան  և  ապագան» 
(միջազգային գիտաժողովի նյութեր), Երևան, 2007, էջ 397։
2  Լալայան  Ե.,  Վարանդա,  «Ազգագրական  հանդես»,  Թիֆլիս,  1898,  գիրք  Գ,  №  1,  էջ  338-349։
  Նույնի, 
Գանձակի գավառ, «Ազգագրական հանդես», Թիֆլիս, 1900, գիրք Զ, էջ 232-382։
 Լիսիցյան Ստ., Լեռնային 
Ղարաբաղի հայերը (ազգագրական ակնարկ), ՀԱԲ, հ. 12, Երևան, 1981,  էջ 67-73։
 Դադյան  Խ., Ջան-գիւլումներ. Վարանդայի բանավոր գրականությունից, «Ազգագրական հանդես», Թիֆլիս, 1908, գիրք XVIII, էջ 
25-32։
  Իսրայելյան  Ս.,  Լեռնային  Ղարաբաղի  Փիրջամալ,  Նախիջևանիկ  և  Շուշի  քաղաքի  ազգագրական 
նյութեր, 1970, ՀՀ ԳԱԱ ՀԱԻ ԱԲԱ, մաս I և II (N 355-356), 48։
 Գրիգորյան Գ., Ղարաբաղի ազգագրական 
նյութեր  (գ.  Սպանդարյան),  1970-1971,  Երևան,  ՀՀ ԳԱԱ  ՀԱԻ  ԱԲԱ,  19,  մասեր`  I  և II, տետրեր`  I,  II,  III,  IV։
Վարդանյան  Ս.,  Լեռնային  Ղարաբաղի  ինքնավար  մարզի  Շուշիի  շրջան,  1970  թ.  հունիս-հուլիս,  ՀՀ  ԳԱԱ 
ՀԱԻ ԲԲԱ, տետր NNFF VII, էջ 6189։
 Ղազիյան Բ., Ղարաբաղ, Տարբեր ժամանակներ, 1973-ից սկսած, ՀՀ 
ԳԱԱ ՀԱԻ ԲԲԱ, տետր 1։
 Բեգյան Մ., Լեռնային Ջագիր գյուղի ավանդական սովորություններ, արհեստներ 
և ծեսեր, Երևան, 1985, ՀՀ ԳԱԱ ՀԱԻ ԱԲԱ, մաս III, IV, 11/150։
 Ղազարյան Ն., Գանձակի գավառի (Ելիզավետպոլի)  հայկական  բնակավայրերը  և  պատմական  ճարտարապետական  հուշարձանները.  Գյուլումներ 
(Բարսում, Ջագիր, Խաչակապ), Երևան, 1984, ՀՀ ԳԱԱ ՀԱԻ ԱԲԱ, 5/116, թղթ. 4։
3 «Հայ ժողովրդի ազգային տոները», խմբ.՝ Կ. Մեսրոպյան, մաս Ա, Ստեփանակերտ, 2003, էջ 8-9։
4 Խաչատրյան Հ., Հայոց հնօրյա զվարճախոսները, Երևան, 2003, էջ 114։
տոնել դեկտեմբերի 25-ին, իսկ Հայոց եկեղեցին, հավատարիմ մնալով հնավանդ սովորությանը, շարունակում է հունվարի 6-ին տոնել Աստվածահայտնության, Ծննդյան և 
Մկրտության տոնը1։
 Համշենցի հայերը Ծննդի առաջին օրը` առավոտյան և երեկոյան 
ժամից  հետո,  սովորություն  ունեին  ժամավորներին  «քաթայ»  բաժանելու,  որը  կլոր 
բաղարջ հաց է։
 Ցորենի հետ սիմինդրի (եգիպտացորենի) ալյուր էին խառնում, մի քիչ 
էլ  մեղրաջուր  կամ  «բէքմեզ»։
  Քաթան  բաժանում  էին  նաև  ավագ  հինգշաբթի  օրը  և 
Զատիկի ճրագալույցին2։
 Նոր Նախիջևանում Ծննդյան ճրագալույցի ժամերգությունը 
շատ կանուխ էր սկսվում,  համեմատաբար  շուտ էլ վերջանում։
 Եկեղեցում ժամավորներից շատերը վառած մոմերով կանգնում էին ժամերգության սկզբից մինչև պատարագը։
 Դանիելի գիրքը, ինչպես ամեն տեղ, այստեղ էլ կարդում էր երեխաներից մեկը, 
և Սեդրակի, Միսաքի ու Աբեդնակովի խոսքերը, որ արտասանում են առանձին կանգնած երեք մանուկներ։
 «Օրհնեցեք»-ը երգում են բոլորը միասին` Ճրագալույցի ընթրիքի համար։
 Բացի սովորական կերակուրներից՝ ձկնախաշուից, տապակած ու խաշած 
ձկնեղենից,  պատրաստվում  է  անպատճառ  և  կուբաթի,  որն  ուտում  են  ձկնախաշուի 
հետ։
 Կուբաթին նման  է  ռուսական պիրոգին, բայց ավելի նուրբ է, ավելի ճաշակով է 
պատրաստվում, ավելի համադամ է, քան սովորական պիրոգը3։
 Արցախում այս տոնը 
ամենից  քիչ  է  ենթարկվել  հեթանոսական  տեղական  երանգավորումներին։
  Նախորդ 
օրը  թխում  էին  անալի  կարկանդակ  կրկենի՝  ձեթով,  ալյուրով  ու  ընկույզով,  որի  մեջ 
նախօրոք խառնում էին սիսեռ, լոբի կամ մանր արծաթադրամ` ի նշան ունևորության։
Այս  կրկենին  հանդիսավոր,  ողջ  ընտանիքի  ներկայությամբ  կտրում  էին,  ընդ  որում` 
բաժին էին հանում նաև ընտանիքի բացակա անդամներին, կենդանիներին, նունյիսկ 
շանը (այս ավանդույթը տարածված էր նաև համշենցիների մոտ Նոր տարվա ժամանակ)։
 Ում բաժին ընկներ դովլաթը, այդ տարվա ողջ ընթացքում նրա վրա էլ պետք է 
հիմնվեր  ընտանիքի  բարօրությունը։
  Այս  սովորույթը  տարածված  էր  հայկական  ազգագրական բոլոր շրջաներում4։
 Տոնի գլխավոր գործողությունները միայն այդ օրերին 
պարտադիր խաղացվող խաղերն էին, որոնք որոշակի սցենարով, երգ ու պարով կատարվող ծիսական արարողություններ էին։
 Ծննդյան տոների դիմակահանդեսներն ու 
կերպարանափոխությամբ խաղերը կապում են տարվա առաջին օրերին տրվող հմայական նպատակադրման հետ, որով նախատեսվում էր լավ սկիզբ և բարօրություն։
Տիրոջ  մկրտությունը։
  Համշենահայերը  մկրտության  տոնը  նշել  են  եկեղեցական 
կարգով։
  Վաղ  առավոտյան  բոլորը  գնացել  են  եկեղեցի`  պատարագին  մասնակցելու։
Բանահավաքների հաղորդած տվյալների համաձայն` հնում մկրտության, Ջրօրհնեքի 
ժամանակ խաչը գցել են ծովը, իսկ լողորդները մտել են խաչը հանելու։
 Խաչի մկրտության արարողությունը կատարվել է եկեղեցու ավազանում։
 Սբ. Ծնունդի, Ջրօրհնեքի, 
Մկրտության տոներին պատարագից հետո եկեղեցու բակում երեք օր շարունակ տեղի են ունեցել տոնախմբություններ, մրցույթներ, խաղեր ու տոնավաճառ, որի ժամանակ երգել ու պարել են, կազմակերպել ձիարշավ5։
Տյառնընդառաջ։
 Ծննդյան տոնից 40 օր հետո տեղի է ունեցել Տրնդեզը` Տյառնընդառաջը։
 Տների բակերում խարույկներ են վառել ու վրայից թռել։
 Խարույկների մարելուց հետո զգուշությամբ ծածկել են  սրբազան  համարվող  խարույկի մոխիրը և  առավոտյան  գուշակություններ  արել  նրա  վրա  երևացող  նկարներով։
  Եթե  մոխրի  վրայի 
նկարը  նման  էր  որևէ  կենդանու  ոտնահետքի,  հատկապես`  այծի  կճղակի,  ապա  տա1 «Հայ ժողովրդի ազգային տոները», մաս Ա, էջ 10-11։
2 Մուրադեանց Յ., Համշենցի հայեր, «Ազգագրական հանդես», Թիֆլիս, 1900, գիրք Զ, № 6, էջ 157։
3 Շահազիզ Եր., էջ 9,12։
4 «Հայ ժողովրդի ազգային տոները», մաս Ա, էջ 12։
5  Ավանեսով  Հ.,  Համշենահայերի  տոներնու  ավանդույթները  հայկական  մշակույթի  համատեքստում, 
«Համշեն», 2013, № 17։
րին բերքառատ ու հաջողակ պետք է լիներ։
 Տյառնընդառաջի կրակը բուժիչ է համարվել և այրել է բոլոր հիվանդությունները։
Գանձակի  գավառում  նորապսակ  երիտասարդները  ցրտին  ծառի  ճյուղեր  էին 
բերում  և  եկեղեցու  բակում  դարսում։
  Եթե  մի  նորապսակ  զլանում  էր  կատարել  այս 
պարտականությունը,  քահանան  նրանից  40-50  կոպեկ  տուգանք  էր  առնում։
  Երեկոյան ժամասացությունից հետո եկեղեցու ջահից վերցրած մոմով վառում էին խարույկը,  որ  դռնտառունչ  էր  կոչվում,  և  նորապսակ  զույգերը  երեք  անգամ  պտտվում  էին 
շուրջը  ու  վերջում  երեքական  անգամ  թռչում  դռնտառունչի  վրայով։
  Երեխաները,  միմի  հավ  գրկած,  կանգնում  էին  խարույկի  շուրջը,  որպեսզի  հավերը  մեծ  պասին  հաճախ  ձու  ածեն,  ապա  մի  խանձող  առած  վերադառնում  տուն։
  Մի  քանիսը  խանձողները  (ընձղակոթ)  պահում  էին,  որ  Զատիկի  թաթախման  երեկոյին  «կաթնավի»  տակ 
դնեին  ու  թաթախվեին  այդ  կերակրով։
  Տրնդեզի  մոխիրը  ջրի  մեջ  լուծում,  խմեցնում 
էին ծննդկանին, որ հեշտությամբ ազատվի, և հիվանդին, որ առողջանա։
Արցախում  Տեառնընդառաջի  նախօրեին  նորապսակները  եկեղեցու  գավիթն  էին 
բերում  մեկական  խուրձ  գիհի  և  մեծ  խարույկ  անում,  ընդ  որում՝  հիմքում  ճյուղերը 
դնում  էին  խաչաձև,  իսկ  վերևը՝  քառանկյունի։
  Ժամերգությունից  հետո  քահանան 
եկեղեցու առջև աղոթք էր կարդում։
 Նորապսակները բոլոր կողմերից խարույկին էին 
մոտեցնում  եկեղեցուց  բերած  մոմերը  և  վառում  խարույկը։
  Սովորաբար  խարույկի 
վրայով ոչ ոք չէր թռչում. դա շատ սակավաթիվ գյուղերում միայն (Վաղուհաս) անում 
էին տղաները, ավելի հազվադեպ՝ աղջիկներն ու չբեր կանայք1։
Բարեկենդան։
  Հնում  Բարեկենդանի  սկիզբը  պայմանավորված  էր  գարնանային 
գիշերահավասարով։
  Հավատում  էին,  որ  հենց  այդ  ժամանակահատվածում  են  տեղի 
ունենում ձմեռվա ու գարնանամուտի (ամռան) մենամարտերը։
 Դիցաբանական մտածողության  համաձայն`  ժողովուրդն  անհրաժեշտ  էր  համարում  իր  մասնակցությամբ 
օգնել բնության ուժերին, որը հնարավոր էր կռիվ-մրցույթ խաղերի, հմայական գործողությունների միջամտությամբ։
 Համշենահայերի Բարեկենդանը տևել է երկու շաբաթ։
Բոլոր  օրերի  համար  պարտադիր  են  եղել  ճաշկերույթի  առատ  սեղանը,  փոխադարձ 
այցելությունները, շնորհավորանքներն ու նվերներ տալը։
 Հավատում էին, թե ինչպես 
անցկացնես  Բարեկենդանը,  այնպես  էլ  կշարունակվի  ամբողջ  տարին։
  Պարտադիր 
ծիսական  կերակուրներից  էին  յոքան  և  բերախը։
  Յոքան  պատրաստվում  է  հետևյալ 
կերպ.  ցորենի  ալյուրից  նախապես  թխած  երեք  վարդագույն  լավաշ  էին  վերցնում, 
մտցնում  ջրի  մեջ  և  դնում  փափկելու։
  Փափկելուց  հետո  կտրում  էին,  յուրաքանչյուր 
կտորին հալած յուղ քսում, ապա յուղով տապակում։
 Բերանի համար նորից վերցնում 
էին  լավաշները,  թրջելով  փափկեցնում,  հետո  ամեն  մի  կտորի  մեջ  դնում  բրնձով,  սոխով,  հազարով  (կաթնուկ)  տապակած  լցոն,  լավաշը  չորս  կողմից  ծալում  իրար  վրա, 
ապա  տապակում  յուղի  մեջ։
  Բարեկենդանի  ճաշկերույթներն  ավարտվել  են  կարմիր 
ներկած ձվի ճաշակումով։
 Դա կոչվում էր բերան փակել, որովհետև մեծ պասի յոթ շաբաթը նաև ձվի պաս էր մինչև Զատիկ։
 Հարսանիքները հիմնականում տեղի են ունեցել Բարեկենդանին, որի երկու շաբաթվա բոլոր օրերը համարվել են տոն։
 Երեկոները 
տղամարդիկ, հավաքվելով մեկի տանը, հրավիրել են հեքիաթասացների, երաժիշտների, տիկնիկ խաղացողների (ղարագթոզ), ապա երգել ու պարել։
 Կանայք էլ հավաքվել 
են  առանձին։
  Այս  ժամանակահատվածը  հագեցած  է  եղել  թատերախաղերով,  որոնք 
հիմնականում ուղղված են եղել կենդանիների բեղմնավորմանն ու բազմացմանը, բերքի առատության ապահովման հմայական գործողություններին։
 Այդ օրերին ողջ գյուղը հավաքվել է կալերում` դաշտերում կազմակերպված գոմեշների, ցլիկների, այծերի, 
խոյերի կամ շների մենամարտեր նայելու։
 Բարեկենդանի ու հարսանեկան խաղերի մի 
1 «Հայ ժողովրդի ազգային տոները», մաս Ա, էջ 21-22։
տեսակ  է  համարվել  հարս  ու  փեսայի  ամուսնական  զույգ  ներկայացնելը։
  Սա  ժողովրդական  թատրոնի  պարզագույն  տեսակներից  է։
  Համշենական  բոլոր  բնակավայրերում տարածված են եղել նաև շարժական խաղեր։
Ջավախքում  սովորություն  է  բարեկենդան  անվանել  միայն  Մեծ  պասից  առաջ 
եղած  մի  ուտիս  շաբաթը,  բայց  գյուղերում  այդպես  չէ։
  Նրանց  բարեկենդանը  ուղիղ 
երկու շաբաթ է տևում, սկսվում է Առաջավորաց պասից անմիջապես հետո 1։
Բարեկենդանին  նախիջևանցիք  ասում  են  «Բարի  կենանք»  և  անց  են  կացնում 
ամբողջ շաբաթը` մանավանդ վերջին երեք օրը միմյանց մոտ հավաքվելով, «բարիկենանք  նստելով»,  կերուխում  անելով,  քաղաքի  հարևաններն  ընտիր  սահնակներով, 
իսկ գյուղացիները` «ծուկի չանաներով» փողոցեփողոց շրջելով, զվարճանալով։
Բարեկենդանը Արցախի գյուղական ամենաուրախ ժամանակն էր։
 Չնայած ամենուր դեռ ձյուն էր նստած, տարբեր տարիքի մարդիկ անձանատուր էին լինում զվարճություններին,  հատկապես`  հինգշաբթիից  սկսած,  երբ  կանայք,  տղամարդիկ  դադարեցնում էին աշխատանքը և երեխաների նման զվարճանում, խաղեր խաղում։
 Ծերունիները չէին քաշվում այս կամ այն խմբին միանալու և գնդակ խաղալու։
 Գնդակը կարում էին լաթի կտորներից և մեջը բուրդ կամ մազ լցնում։
 Խաղացողների մի խումբը 
աշխատում էր փայտի հարվածներով գնդակը հեռու գցել, մյուսը` ետ բերել2։
Մեծ պաս։
 Մեծ պասի նախօրեին տան տարեց կինը պինդ խմորից չարխ (անվիկ) 
էր պատրաստում, վրան 7 փետուր խրում և ուշ գիշերով կախում առաստաղից։
 Յուրաքանչյուր շաբաթվա վերջում հանում էր մի փետուր։
 Չարխ անվիկը սեզոնային, ծիսական օրացույցն է, արևի խորհրդանիշը։
 Առաջին շաբաթին տվել են կոկոռասի շաբաթ անունը և աշխատանքի համար անբարենպաստ համարել։
 Հնարավոր է նաև, որ 
չարխանվիկը ևս կոկոռաս-աքլորիկ է կոչվել, ինչպես Հայաստանի շատ գավառներում` 
ակլատիզ-գոգոռոզ (աքլորիկ)։
 Ըստ  Հ. Մուրադյանի`  այդ շաբաթվա յուրաքանչյուր օր 
ունեցել է այդ օրը բնութագրող որոշակի հատկանիշներ. 
Երկուշաբթի՝ ցեստուն - ցեցն ամբողջ տարի (եթե պաս չպահի), 
Երեքշաբթի՝ սելտուն - սելտար, հեղեղի օր, 
Չորեքշաբթի՝ գելտուն - գայլի օր, 
Հինգշաբթի՝ քամի տուն - քամին տանիքները կտանի, 
Ուրբաթ՝ մկան տոն - եթե աշխատեն, մկները կբազմանան, 
Շաբաթ՝ ցավտուն - եթե աշխատեն, տանը բուն կդնեն հիվանդությունները։
Բոլոր  օրերը  տոն  են  կոչվել։
  Հայաստանի  բոլոր  գավառներում  տոնի  փոխարեն 
գործածվել է Կիրակի, հունարեն` Kiriakos (տիրակալ) բառից։
Մեծ պասն ամբողջությամբ ձմեռվա վերջին շրջանն է, Քրիստոսի չարչարանքների 
վերջը,  և  դա  ամբողջությամբ  արտահայտվում  է  չարչարանց  շաբաթվա  բոլոր  ծեսերում։
  Այդ  շրջանում  յուրաքանչյուր  շաբաթ  գերդաստանական  պատարագ  և  ճաշկերույթ  է  տրվել`  ի  հիշատակ  հանգուցյալների։
  Երբեմն  պատարագից  հետո  մատաղճաշկերույթ է տրվել մի քանի գերդաստանի կամ ամբողջ մի թաղի կողմից։
Չարչարանաց շաբաթով սկսվել է Զատկի պատրաստությունը։
 Հինգշաբթի եփել 
են  ընտանիքի  անդամների  թվով  հավկիթ,  շաբաթ  օրը`  ներկել։
  Ձուն  ներկել  են  հնարավորինս շատ՝ տոնական սեղանին դնելու, հարևաններին ու բարեկամներին նվիրելու  և  խաղալու  համար։
  Շաբաթ  օրը  արևը  մայր  մտնելուց  հետո  բացել  են  պասը  և 
սկսել Զատկի տոնակատարությունը։
 Յուրաքանչյուր ընտանիքի սեղանին դրվել է չամիչով  ու  բրնձով  փլավ,  կաթնապուր,  եոքա,  խաշած  եգիպտացորեն,  ցորենի  հաց, 
եգիպտացորենի ալյուրից շիլլա-մամալիկա և խմորեղեն։
 Թաթախումն սկսվել է ձվով, 
1 Լալայան Ե., Ջաւախք, էջ 254։
2 «Հայ ժողովրդի ազգային տոները», մաս Ա, էջ 27։
իսկ ծիսական կարևոր ուտելիքը համարվել է ձվաձեղը։
 Քանի որ Սև ծովի ափին ցորեն գրեթե չէր աճում, ապա ցորենի հացը համշենցիների համար համարվել է տոնական ուտեստ1։
 Մեծ պասին նախիջևանցիք ասում են «Աղացք», այսինքն` աղուհաց, և 
միմյանց շնորհավորելիս ասում են` «Շնորհավոր ախացք»։
Ջավախքում,  բարեկենդանի  կերուխումից  գրեթե  հոգնած,  երեկոյան  մի  անգամ 
կուշտ հավկիթ էին ուտում, ապա լվանում ձեռքերը, ողողում բերանը և պառկում2։
Զատիկ։
 Կիրակին հանդիսավոր պատարագի, շնորհավորանքների ու ճաշկերույթի օր էր։
 Բոլորի հիմնական զբաղմունքը ձվախաղերն էին։
 Խաղի մի տեսակը ձվերն 
իրար  զարկելն  էր.  ում  ձուն  կոտրվում  էր,  նա  պարտվում  էր։
  Կոտրած  ձուն  հաղթողինն էր։
 Երկրորդ տարբերակը թմբից գլորելն էր։
 Այդ տոնի հիմնական խաղերից էր 
նաև  գպչուշը։
  Ամբողջ  օրը  երգում-պարում  էին,  ուրախանում,  որ  Քրիստոսը  հարություն  է  առել։
  Շաբաթ  օրը  ժողովրդի  մեծ  մասը  ծոմ  է  պահում  և  անհամբերությամբ 
սպասում  ժամերգությանը։
  Շատերն  էլ  գնում  են  քահանայի  մոտ  և  ստիպում  նրան 
շուտ  սկսել  ժամերգությունը։
  Կիրակի  վաղ  առավոտյան,  երբ,  ժողովրդի  կարծիքով, 
նահատակների  վրա  լույս  է  իջնում,  գնում  են  գերեզմաններ`  մոմեր  վառելու։
  Հացից 
հետո  քահանան  շտապում  է  օրհնել  տները։
  Այստեղ  խոնչի  վրա  դրված  է  լինում 
թթխմոր, աղ, խունկ, հացահատիկ, ջուր, իսկ խոնչի տակ՝ քաքոր, հավկիթ, որ սրանք 
ևս օրհնվեն և  շատանան։
 Ապա գնում են միմյանց տուն, «Քրիստոս հարեաւ ի  մեռելոց», «Օրհնեալ է հարութիւնը Քրիստոսի» ասում, ձեռք տալիս և համբուրվում։
 Շնորհավորելուց  հետո  հավաքվում  են  կտուրները  և  հավկիթ  կռվեցնում3։
  Այս  ամենը 
բնորոշ  էր  ազգագրական  բոլոր  շրջաններին,  սակայն  համշենցիների  զատկական 
սեղանին լինում էր նաև տապակած խոզ, բերանում` ներկած ձու։
Նոր կիրակի։
 Զատկից հետո հաջորդ կիրակին կոչվում էր Նոր կիրակի, որն ուխտի գնալու օր էր։
 Համշենցիք հիմնականում գնացել են Սբ. Հարություն կամ Սբ. Փրկիչ 
եկեղեցի` Տրապիզոնից 10 կմ հեռավորության վրա։
 Հնում սրբատեղին գտնվել է թեքության վրա։
 Հետագայում տեղը հարթեցրել են։
 Հնարավոր է դարձել միաժամանակ 
մոտ  150  մարդ  տեղավորել։
  Յուրաքանչյուր  գյուղ  իր  տեղն  է  ունեցել։
  Հնում  այստեղ 
հավաքվել են քաղաքային և գյուղական իշխանությունները, գավառապետները, գյուղացիները,  հիվանդներն  ու  դյուրահավատները,  և  բոլոր  նրանք,  ովքեր  երազել  են 
ապաքինվել։
 Մատաղ են տվել սև եզ կամ խոյ, կարմիր աքաղաղ, որոնք պետք է հեռու պահեին բնության արհավիրքներից, հիվանդություններից, չարիքից։
 Եղել են նաև 
գոհունակության  նվիրաբերումներ։
  Մատաղացու  կենդանուն  մորթելու  իրավունք 
ունեցել  է  միայն  նա,  ով  ազնիվ  էր,  ուներ  մաքուր  ձեռքեր,  հարգված  ու  պատվավոր 
համբավ։
 Զոհին երեք անգամ սրբավայրի շուրջը պտտելուց հետո կտրել են ականջը, 
արյունը քսել նվիրյալի ճակատին, ձեռքերին, լեզվին, երբեմն էլ` գլխին, մազերին։
 Այդ 
ավանդույթն այժմ էլ տարածված է հայկական բնակավայրերում։
 Զոհի գլուխն ու ոտքերը  թողել  են  սրբավայրում։
  Տեղի  են  ունեցել  մրցույթներ,  երգել  ու  պարել  են  կլոր 
պարեր։
 Ամենից շատ պարել են տղամարդիկ` իրենց արագ ու բարդ պարերը։
 Կանայք 
ու աղջիկներն առանձին են պարել։
 Այդ օրվա հետ կապված է եղել մերօրյա տոնավաճառների  բացումը4։
  Հայոց  ցեղասպանությունից  հետո  քրիստոնյա  համշենցիները 
սփռվեցին աշխարհով մեկ, և անհնարին էր դարձել իրենց սրբավայրերն այցելելը, այդ 
իսկ պատճառով տոնը նշել են վերաբնակված քաղաքներում ու գյուղերում։
Համբարձում։
 Տոնը  կոչվել  է նաև սպիտակ ծաղկի տոն և  նշվել մայիսին։
 Սրբատեղը  Լուսաղբյուրն  էր`  Տրապիզոնից  3  ժամվա  հեռավորության  վրա։
  Երիտասարդ 
1 Խաչատրյան Ժ., Պետրոսյան Է.։
2 Լալայան Ե., Ջաւախք, էջ 264-265։
3 Նույն տեղում։
4 Նույն տեղում, էջ 272-273։
աղջիկները,  բարձրանալով  լեռները,  ծաղիկ  ու  ջուր  են  հավաքել,  մեջը  գցել  իրենց 
նշանները (մատանի, ականջօղ, կրծքազարդ, կոճակ, մետաղադրամ) և գուշակություններ արել։
 Վիճակ հանողը բախտի մեր, իսկ ամանը բախտաման է կոչվել։
 Հավաքվել 
են խնձորենու տակ, երգել մի քառյակ և հանել նշան, որին բախտ են ասել։
 Գուշակությունից հետո ջուրը չեն թափել, այլ քսել են գլխներին, որ մազերն առատ լինեն։
Համբարձման ծիսական կերակուրը կաթնապուրն էր։
 Այդ պատճառով համբարձմանը տվել են նաև կաթ, ուտիչ, օր անունը։
 Օրվա վերաբերյալ կա մի ավանդություն. 
Համբարձման  ժամանակ  գերեզմանաքարն  ուզեցել  է  Քրիստոսի  հետ  երկինք  բարձրանալ։
  Քրիստոսը  բռունցքով  քարը  հրել  է  ցած,  և  քարն  անշարժ  մնացել  է  տեղում։
Քրիստոսը  համբարձվել  է  9  օր  և  հյուրընկալվել  հրեշտակներից  մեկի  կողմից։
  Այդ 
երևույթի համար համշենցիք 9 հրեշտակների պաս են պահում 1։
Վարդավառ։
  Վարդավառը  կամ  Քրիստոսի  Պայծառակերպությունը  Հայ  Առաքելական եկեղեցու 5 տաղավար տոներից է։
 Նշվում է Սուրբ Զատիկից 98 օր հետո՝ հունիսի  28-ից  օգոստոսի  1-ն  ընկած  ժամանակահատվածում։
  Տոնի  պատմությունը  գալիս է դեռևս հեթանոսական ժամանակներից։
 Վարդավառի տոնը կապվում էր հայկական դիցարանի ջրի, սիրո, պտղաբերության ու գեղեցկության աստվածուհի Աստղիկի 
հետ։
 Վարդավառի տոնը նշվում էր ժողովրդական մեծ հանդիսություններով։
 Աստղիկին վարդեր էին նվիրում, աղավնիներ բաց թողնում և միմյանց վրա ջուր ցողում2։
Պիրոն, անդրադառնալով համշենցիների կողմից Վարդավառ տոնելու ավանդույթին,  գրում  է.  «Վարդավառին  նրանք  մատաղ  են  անում,  գնում  են  ուխտ  իրենց  աւերակ վանքերը և եկեղեցիները։
 Շէյխ-ուլ իսլամը հրամայել էր, որ նրանք` Հէմշինի բնակիչները`  Վարդավառը  չտօնեն,  բայց  նրանք  ասել  են,  որ,  եթէ  նրանց  թնդանօթի  բերանն անգամ կապելու լինեն, նրանք պէտք է տօնեն»3։
Արցախում  առանձնահատուկ  երևույթ  էր  Վարդավառի  ծիսահամալիրում  Համբարձման-վիճակի  և  մասամբ  Նուրինի  առկայությունը,  չնայած  դրանցից  յուրաքանչյուրը  կենցաղում  պահպանում  էր  ժամկետային  և  արարողակարգային  ինքնուրույն 
դիմագիծը4։
 Ղարաբաղյան Նուրինը («Գոդի», «Ճոլի») կատարում էր ինչպես անձրևաբեր, այնպես էլ վնասաբեր տեղումները կանխարգելող գործառույթ5։
Այսպիսով,  համշենցիների  տոներն  ու  ավանդույթները  դիտարկելով  հայկական 
մշակույթի համատեքստում` նպատակ ենք ունեցել ազգագրական տեսանկյունից հերքելու  թուրք  «գիտնականների»  կողմից  շրջանառության  մեջ  դրված  համշենցիների 
«թուրքական արմատներ» ունենալու ապագիտական թեզը։
1 Մուրադեանց Յ., էջ 158։
2 «Վարդավառի ավանդույթը Քավրոնում», թարգմ.՝ Ա. Քարտաշյանի, «Ձայն Համշենական», 2013, № 7-8։
3 Պիրօ, Տաճկացած հայեր, «Նոր-դար» թերթ, Թիֆլիս, 1893, դեկտեմբերի 21 (№ 227)։
4 Տավուշում, Համշենում, Պոնտոսում և շատ այլ բնակավայրերում Վարդավառը ևս համարվում էր վիճակ 
բացելու օր, որը երբեմն ավելի հանդիսավորությամբ էր կատարվում, քան Համբարձման տոնին։
 Առանձին 
գավառներում  Վարդավառին  նաև  խարույկ  էին  վառում,  որոնց  շուրջը  կատարվող  արարողությունները 
նման էին Տերընդեզի կրակավառության հանդիսություններին (տե՛ս Թոռլաքյան Բ., Ազգագրական նյութեր 
համշենահայերի  և  պոնտահայերի  սոցիալական  հարաբերությունների  մասին,  Երևան,  ՀԱԻ  ԱԲԱ,  մաս  6րդ,  230,  տետր  3/30,  էջ  438։
  Հալաջյան  Գ.,  Դերսիմի  ազգագրական  նյութերը,  1960,  Երևան,  ՀԱԻ  ԱԲԱ, 
մաս 5, 399, № 5 բ, էջ 1525)։
5  Մկրտչյան  Ս.,  էջ  397,  398։
  Հայրապետյան  Թ.,  Անձրևաբեր  և  անձրևախափան  ծեսերի  երկհակադիր 
ընկալումների շուրջ, «ՊԲՀ», 2004, № 3, էջ 217-227։
Հովիկ Ավանեսով 
ՀԱՄՇԵՆԱՀԱՅԵՐԻ ՏՈՆԵՐՆ ՈՒ ԱՎԱՆԴՈՒՅԹՆԵՐԸ ՀԱՅԿԱԿԱՆ  
ՄՇԱԿՈՒՅԹԻ ՀԱՄԱՏԵՔՍՏՈՒՄ 
Բանալի բառեր՝ թուրք պատմաբանների թեզը համշենցի հայերի` թուրքական  
էթնոսին պատկանելու վերաբերյալ, համշենահայերի տոներն ու  
ավանդույթները հայկական մշակույթի համատեքստում 
։
