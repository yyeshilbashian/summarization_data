Հ. ՇԻՐԱԶԻ «ՍԻԱՄԱՆԹՈ ԵՎ ԽՋԵԶԱՐԵ» ՊՈԵՄԻ ԼԵԶՎԱԿԱՆ ՆՈՐԱԲԱՆՈՒԹՅՈՒՆՆԵՐԻ ԿԱԶՄՈՒԹՅԱՆ ՍԿԶԲՈՒՆՔՆԵՐՆ ՈՒ ԿԱՌՈՒՑՎԱԾՔԱՅԻՆ ՏԻՊԵՐԸԳրողի  ստեղծագործության  նշանակությունն  ազգային  մշակույթի  համար  որոշվում  է  նաևնրանով, թե ինչ ազդեցություն է թողել այն լեզվի բառապաշարի հարստացման ու զարգացման վրա։
Հ.  Շիրազը  համարձակ,  անկաշկանդ  նորարար  է,  հմտորեն  օգտվում  է  մեր  լեզվի  բառակազմական  ներքին,  ճկուն  ու  հարուստ  հնարավորություններից,  բոլորովին  նոր  ձևերով  ու  միջոցներով  էկազմում նոր բառեր։
Նա  թողել  է  գրական  հարուստ  ժառանգություն,  որն  արժանի  է  ոչ  միայն  գրականագիտական,այլև լեզվաբանական լայն ուսումնասիրության։
 Տասնամյակների ընթացքում լույս տեսած երկերն այսկամ այն չափով եղել են նաև լեզվաբանական ուշադրության առարկա։
Ուսումնասիրության  նպատակն  է  ամբողջական  և  սպառիչ  ներկայացնել  պոեմի  բառապաշարը՝մասնավորապես վերջինիս նորաբանությունները։
Շիրազի «Սիամանթո և Խջեզարե» պոեմը հեղինակի կենդանության օրոք լույս է տեսել մի քանիտարբերակներով,  որտեղ  հեղինակը  կատարել  է  տարբեր  փոփոխություններ։
  Մենք  ուսումնասիրության  ենք  առել  առաջին  և  վերջին  հրատարակությունները1,  որպեսզի  առավել  ակնառու  լինենփոփոխությունները` մասնավորաբար նորաբանությունների քանակի աճը։
Աշխատանքը  կատարված  է  ամբողջական  (համալիր)  քննության,  վիճակագրական  հետազոտության և համաժամանակյա նկարագրության մեթոդների զուգակցմամբ։
 Ընդ որում կարևոր դեր ունենլեզվական փաստերի, մասնավորապես բառային նորաբանությունների համեմատությունը և զուգադրությունը,  մեկ  առանձին  բնագրի  լեզվական  վերլուծության,  բառագիտական  սահմանման  և  բնորոշման հնարները և մեթոդիկան։
 Ընդհանուր ուշադրության առարկա է եղել հեղինակի ստեղծագործական` բառաստեղծական լաբորատորիան, որի համար անհրաժեշտ է եղել լուծել հետևյալ խնդիրները.ա) առանձնացնել բառապաշարի հավանական նորաբանությունները, բ) դրանք համեմատել ժամանակակից հայերենի բառարանների տվյալների հետ, գ) բացառել բառարաններում ուրիշ հեղինակների երկերի վկայակոչմամբ բերվող բառերը, դ) համեմատել եղած բառարանների տվյալները միմյանց հետ, ե) խմբավորել նոր բառերն ըստ կառուցվածքային տիպերի, զ) անդրադառնալ նորակազմ բառերի կազմությանը,է) համեմատել առաջին և վերջին տարբերակներում առկա նորաբանությունները։
Նոր  բառերի  առանձնացումը  հեղինակային  լեզվի  բառապաշարի  քննության  բավականին  դժվարին ոլորտներից է, որովհետև յուրաքանչյուր նոր բառ հնարավոր է, որ այդպիսին չլինի, եթե պարզվի,որ կա տվյալ գործածությանը նախորդող մեկ այլ գործածություն։
 Հեղինակային բառապաշարի մեջ կիրառված  նոր  բառերը՝  իբրև  նորաբանություն,  սովորաբար  առանձնացվում  են  ոչ  թե  բացարձակ,  այլհարաբերական իմաստով։
 Բացարձակ իմաստով տվյալ բառը նոր է, եթե այն ստուգված է տվյալ երկիննախորդած  բոլոր  կարգի  գրավոր  աղբյուրների  փաստերով,  որն  էլ  գրեթե  անհնարին  է։
  Ուստի,  նորբառերի առանձնացման դեպքում պետք է առաջնորդվել հարաբերական ժամանակագրությամբ` տվյալբառը ստուգելով գործող ամենածավալուն բառարաններով2, համակարգչային ծրագրերով3 և պայմանականությամբ  հավաստել,  որ  այն  նախկինում  գործածված  չի  եղել  գրավոր  գրականության  մեջ։
  Այսդեպքում ենթադրվում է, որ եթե այն գործածված լիներ, պիտի ընդգրկված լիներ այդ ծավալուն բառարանների մեջ։
Բառային կազմի համալրումն ու հարստացումը տեղի է ունենում լեզվում առկա բառակազմականձևույթների՝  արմատների  կամ  արմատների  ու  ածանցների  միջոցով  նորանոր  բառեր  կազմելով։
  Ս.Աբրահամյանը նկատել է, որ «բառակազմական օրինաչափությունների  կայունությունը բացարձակ չէ.1 Շիրազ Հ., Սիամանթո և Խջեզարե, Երևան, 1935։
 Երկերի ժողովածու 5 հատորով, հ. 3, Երևան, 1984, էջ 194։
2 Տե՛ս http։
//www.nayiri.com/։
3 Տե՛ս http։
//www.eanc.net/EANC/search/?interface_language=am։
վերջին տասնամյակներում հայերենի բառակազմության մեջ կատարվում են որոշ տեղաշարժեր, որոնքթեև լայն ընդգրկում չունեն, բայց արժանի են ուշադրության»1 ։
 Նա հայերենի բառակազմության բոլորդրսևորումներն  ամփոփում  է  երկու  խմբի  մեջ՝  ա)  փոխանցումային  կազմություններ  և  բ)  կաղապարային կազմություններ։
 Արդի բառակազմության մեջ իշխողը կաղապարային կազմություններն են, իսկփոխանցման երևույթն էական դեր չի խաղում2։
Նորակազմ  բառի,  որպես  լեզվական  միավորի,  տարածված  գործածությունը  մեծ  չափով  պայմանավորված է նրա բառակազմական առանձնահատկություններով. նորաբանությունները կազմվում ենմեր  լեզվի  բառակազմական  օրենքներով։
  Այսպես՝  բարդության  բաղադրիչների  շարահյուսական  հարաբերությունը լինում է երկու տեսակ՝ համադասական և ստորադասական։
Այս  հարցին  հանգամանորեն  անդրադարձել  է  Մ.  Աբեղյանը։
  Բարդ  բառերի  բաղադրիչ  անդամների  միջև  նշելով  այդ  երկու  կարգի  հարաբերությունը՝  նա  բարդության  ամենատարածված  տեսակըհամարում է ստորադասականը3։
Լեզվական  նորաբանությունների  այլ  հատկանիշների  հետ  անհրաժեշտ  է  քննել  նաև  նրանցկազմության  սկզբունքներն  ու  կառուցվածքային  տիպերը։
  Եթե  բառակազմական  վերլուծության  ժամանակ սահմանափակվում ենք միայն բարդության անմիջական կազմիչներով՝ բառակազմական միավորներով,  ապա  ձևութային  վերլուծության  ժամանակ  հաշվի  ենք  առնում  բառի  կազմում  եղած  բոլորիմաստակիր միավորները։
Հ. Շիրազի «Սիամանթո և Խջեզարե» պոեմից4 քաղված լեզվական նորաբանությունները քննենքբառակազմական  առումով,  հետևաբար,  սահմանափակվենք  դրանց  բառակազմական  սկզբունքներիու կաղապարների վերլուծությամբ։
Լեզվական  նորաբանությունները,  ինչպես  և  ամեն  մի  նորակազմ  բառ,  անշուշտ,  ունենում  է  բաղադրյալ  կազմություն։
  Իսկ  բաղադրյալ  բառերը  տարբեր  են  թե՛  իրենց  կազմության  եղանակներով  ումիջոցներով, թե՛ իրենց կառուցվածքով։
Ըստ  Գ.  Ջահուկյանի՝  «Բառակազմության  կենտրոնական  հասկացությունը  բառն  է,  ուսումնասիրության հիմնական առարկան՝ բաղադրյալ բառը»5։
Ինչպես  եղած  բառերի,  այնպես  էլ  նորաբանությունների  մեջ  բարդությունները  մեծ  թիվ  են  կազմում։
 Սա ամենևին էլ չի նշանակում, թե ածանցումը՝ որպես բառակազմության տեսակ, տարածված չէհայերենում։
Լեզվական նորաբանությունների կառուցվածքային վերլուծությունը ցույց է տալիս, որ դրանց մեջկան ժամանակակից հայերենի բառակազմության գրեթե բոլոր տիպերը՝ բարդությունն իր տարբեր ենթատեսակներով, ինչպես նաև ածանցումը՝ իր տարբեր կաղապարներով։
 Բարդության բառատիպերը,ըստ  նրանց  մեջ  եղած  հիմնական  ձևույթների  քանակի,  լինում  են  երկարմատ,  եռարմատ  և  քառարմատ։
  Այս  տարբեր  կաղապարները  կան  նաև  լեզվական  նորաբանությունների  մեջ,  բայց  գերակշռողըերկբաղադրիչ  կազմություններն  են,  այսինքն՝  «արմատ-հոդակապ-արմատ»  (Ա-հ-Ա)  կամ  «արմատարմատ» (Ա-Ա) կաղապարը։
Խոսելով ժամանակակից հայերենի բառակազմության եղանակների մասին՝ Գ. Ջահուկյանը նշումէ,  որ  հայերենի  համար  բնորոշ  են  երկբաղադրիչ,  հազվադեպ՝  եռաբաղադրիչ  բարդությունները։
  Նամիաժամանակ նկատում է, որ երկբաղադրիչ բարդությունների մեջ սովորաբար հիմքային արժեք ունիերկրորդ  բաղադրիչը,  եռաբաղադրիչ  բարդությունների  մեջ՝  երրորդը,  այսինքն՝  որպես  բարդությանհիմք (լրացյալ) հանդես է գալիս վերջին բաղադրիչը6։
Լեզվական նորաբանությունները՝ որպես բաղադրյալ բառեր, կազմվում են տարբեր խոսքի մասերի  բազմազան  զուգորդություններով,  բառակազմական  բաղադրիչների  շարահյուսական  տարբեր  հարաբերություններով  ու  խոսքիմասային  տարբեր  արժեքով։
  Դրանք  ներկայացնենք  ըստ  բառակազմական կաղապարների։
ԵՐԿԱՐՄԱՏ ԲԱՐԴՈՒԹՅՈՒՆՆԵՐ։
 Գերակշռում են երկարմատ բարդությունները, որոնք լինում են՝ա) գոյականի խոսքիմասային արժեքով բաղադրություններ։
 Սրանք  կազմվում են Ա-հ-Ա կամ Ա-Ա կաղապարներով,  իսկ  բաղադրիչները  լինում  են  գոյական,  բայց  կարող  են  ունենալ  նաև  խոսքիմասայինտարբեր արժեքներ, ինչպես` Հեռվում՝ աստղ ու աղբյուրների մանյակաշարն7 իր կրծքին (238)8,Այս, որ1  Տե՛ս  Աբրահամյան  Ս.,  Ժամանակակից  հայերենի  բառակազմության  զարգացման  միտումները  (Գիտական  նստաշրջանիզեկուցման թեզիսներ), Երևան,1998, էջ 3։
2 Նույն տեղում։
3 Աբեղյան Մ., Հայոց լեզվի տեսություն, Երևան, 1965, էջ 20։
4 Շիրազ Հ., Երկերի ժողովածու 5 հատորով, հ. 3, Երևան, 1984, էջ 194։
5 Ջահուկյան Գ., Ժամանակակից հայոց լեզվի իմաստաբանություն և բառակազմություն, Երևան, 1989, էջ 158։
6 Տե՛ս նույն տեղում էջ 219-220։
7 Բոլոր ընդգծումները՝ Մ.Հ.։
8  Այստեղ  և  հետագա  շարադրանքում  տեսական  նյութը  հիմնավորելու  նպատակով  բերված  օրինակներից  հետո  փակագծում`ընդունված կարգով կնշենք բնագրի այն էջը, որտեղ հանդիպում է տվյալ օրինակը։
լեռն  է  իր  ազգահայր,  իր  ազգամայր  սարն  է  սուրբ  (230), Յոթը  հազար  ծաղկացեղով  ավազան  էմյուռոնի (234), Ու վեր կացավ սիրատենչը՝ դեռ աղվաբեղ պատանի (234), Իր Սիփանի ձյունե թագն էլ՝էլ չէր թվում շաքարղանդ (212), Աստղանեկտար, մեղր ու գազպե, մանանա է ցած բերում (234)։
Գոյական-գոյական՝  խոսքիմասային  նույնական  արժեքով  բարդությունները  Գ.  Ջահուկյաննանվանում  է  համագործառական  կամ  համակաղապարային,  քանի  որ  բարդությունն  ունի  խոսքիմաստային նույն արժեքը, ինչ նրա հիմքային, այսինքն՝ վերջին բաղադրիչը։
Գոյական-բայարմատ՝  գոյականի  խոսքիմասային  արժեքով՝  Եվ  շշնջաց  մահահասն  էլ՝  «Այստեղմահս մահ չէ ինձ» (233)։
բ) Ածականի խոսքիմասային արժեքով երկարմատ բարդությունները ևս աչքի են ընկնում լեզվական նորաբանությունների կառուցվածքային տիպերի մեջ։
 Սրանք կազմվում են խոսքիմասային տարբեր արժեք ունեցող բաղադրիչներից՝ գոյական-գոյական, գոյական-բայարմատ, գոյական-ածական, գոյական-մակբայ  և  այլն։
  Տարբեր  խոսքի  մասեր  զուգորդվելով՝  կազմում  են  նոր  բարդ  բառ՝  ածականիխոսքիմասային արժեքով. ինչպես՝ Ու վեր ելավ Սիամանթոն իր հոտի հետ գառնաձայն (196), Էն կաթնակուրծք արոտներով, ցող ու շաղով էն մաքուր (197), Մի վիթխարի մաքի թվաց Սիփան սարը ծաղկասեզ (197),  Հավերժ ծուխ է Աստծուց խնդրում ոսկեբուրվառ հայ խունկին (200),  Չէ՛... ափն ի վար՝կարապնակուրծք աղջիկները մերկացան (201), Ու կասկածով ցած էր նայում Սիամանթոն սիրախանդ(212), Ասես ծովում հալվում էին մարմինները լուսամոմ (201), Որոնց բոցը՝ ծովի մեջ էլ բոց էր մնում…սիրածոմ (202), Մինչ ծաղկածով իր լանջերով բույր է խնկում (219), Աստծուն Խորտակեցին կամուրջնիսկույն  խոլամները  գայլընկեր  (221),  Հիշեց  մութը  սիրաճրագ  (227),  Սիփանաչափ  մի  ժայռ,  ասես,ընկավ  սրտի  ուսերից  (233),  Ու  վեր  կացավ  սիրատենչը՝  դեռ  աղվաբեղ  պատանի  (234),  Եվ  ձկնածովծովն  էլ  Վանի  (258)  (գոյական-գոյական),  Դեռաթրթիռ  սրտերի  մեջ  գաղտնաբոցն  անթեղված  (202),Տուն է կանչում հեռաթափառ հայորդոցն իր մոլոր (250) (մակբայ-բայարմատ), Համր ու մոլոր դեռ կծկելով պանդխտատար սև ճամփան (220), Սիփանահաս ու փոթորկող խնդությունից ուշքն անցավ (233),Առ  գինն  ահա՝  գաղտնի  տված  քո  սրտագող  մատանու  (201),  Համր  ու  մոլոր  դեռ  կծկելով  պանդխտատար  սև  ճամփան  (220)  (գոյական-բայարմատ),  Ծովամուտքին  Աղթամարն  է՝  ոսկեզմրուխտ  իրկղզով  (200),  Ցայում  էին  կույսերը  դեռ  մարմինները  փրփրանուրբ  (202),  Մատաղ  հովվին  հեքիաթագեղ տեսիլ էին թվում սուրբ (202), Նորից եկավ եղնկանույշ այն աղջիկը տեսլական (205), Էն թրակեռիր հոնքերի կամարները թող փլվեն (253) (գոյական-ածական), Իր յոթնածուխ յուրտը զարկել, ինչպեսիր սև յափնջին (257), Մեջ յոթնեղբայր քո լեռների, ուր հովերն են նիրվանա (244) (թվական-գոյական)։
գ)  Մակբայի  խոսքիմասային  արժեքով  երկարմատ  բարդություններ.  Մերթ  հայտնվում  ու  նազումէր կարապնասահ, հերարձակ (202), Ու պապանձվեց գիշերահար, քնեց սարն էլ Սիփանա (221), Բայցթվաց,  թե  ինքն  զգաց,  որ  մուրազահաս՝  մահացավ  (230)  (գոյական-բայարմատ),  Անհետ  կորած  իրարևին դեռ կսպասեր գաղտնատանջ (222) (ածական-բայարմատ), Մերթ կասկածում սիրամոլոր՝ «Ինչո՞ւ  ոչ  մի  լուր  չկա»  (252)  (գոյական-ածական),  Ծովը  մտան...  ծովը  փրփրեց  մարմնաճերմակ,  հյուսքասև (201) (գոյական-ածական)։
ԱԾԱՆՑԱՎՈՐ ԿԱԶՄՈՒԹՅՈՒՆՆԵՐ։
 Լեզվական նորաբանությունների կառուցվածքային տիպերիմեջ հանդիպում ենք նաև ածանցավոր կազմությունների, բայց ածանցումը՝ որպես բառակազմությանեղանակ, բնորոշ չէ լեզվական նորակազմություններին և այնքան գործուն դեր չունի բառակազմությանմեջ,  որքան  բարդությունը։
  Մեր  ուսումնասիրած  բնագրում  հանդիպում  են  -(ա)վետ  ,  -ուհի  ,  -իկածանցներով նորաբանություններ, ինչպես` Դրախտավետ Բինգյոլի հետ մրցման ելնում եթերում (234),Նա՝ բեկուհի, ես՝ մի հովիվ, հայրը՝ զինված, ես՝ անզենիկ (252), Քո երազի անմեղիկն եմ (210)։
Հանդիպում  են  նաև  բարդ  ածանցավոր  կազմություններ,  ինչպես`  Ու  հաց  կերան  մի  ամանից,կաթնաբրդոն կորեկի (248), Կուսանոցի կույսերն էին՝ մարմնատանջիկ, ամոթխած (201)։
Լեզվի  բառակազմական  օրինաչափությունները  կայուն  են,  բայց  լեզվի  զարգացման  որոշակիշրջանում կարող են հանդես բերել որոշ նոր միտումներ, որոնք տարածվում են նոր բառակերտումների,այդ թվում և լեզվական նորաբանությունների վրա։
Գրողի  նորակերտումները  բաոամիջավայրում  իրենց  տեղում  են,  անփոխարինելի,  որովհետևունեն իրենց ոճական դերը տվյալ բնագրում։
 Այս բառերը երբեմն փոխաբերական, բաղադրիչները հոմանիշներից կամ հականիշներից կազմված մակդիրներ են և խոսքի պատկերավորման լավագույն միջոց։
 Այսպես՝ Խառնախուճապ կանայք, հարսներն այս ու այն կողմ ցրվեցին…. (269)։
Բազմաքանակ  են  հեղինակի  կազմած  ու  գործածած  բաղադրյալ  բառերը,  որոնց  մեջ  մեծ  ու  կարևոր  տեղ  են  բռնում  բաղհյուսական  բարդությունները։
  «Դրանք՝  իբրև  ինքնուրույն  ու  անկախ  իմաստային  միավորներ,  սերտորեն  ու  անմիջականորեն  առնչվում-կապվում  են  լեզվի  քերականական  կառուցվածքի, մասնավորապես՝ բառերի սովորական  շարահյուսական կապակցությունների հետ և, ծագելով դրանցից, բարդ ու բազմազան հարաբերություններ են արտահայտում»1։
1 Մարգարյան Ալ., Հայերենի բաղհյուսական բարդությունները, Երևան, 1986, էջ 3։
Լեզվաոճական կարևոր միջոց են վերլուծական կազմություն ունեցող բաղհյուսական՝ հոմանիշների զուգադրումից և իմաստով ոչ այնքան մոտ, նույնիսկ հականիշ բառական  միավորներով կազմվածհարադրությունները։
  Սրանք  մեծ  մասամբ  իմաստով  մոտիկ,  համահնչուն  ու  ներդաշնակ  բառականմիավորներ են, որոնք հեղինակն օգտագործում է պատկերների, իմաստների նրբերանգություն ըստեղծելու նպատակով։
 Հ. Շիրազը, ժողովրդական դարավոր փորձի ծալքերը բացելով և դրանց նրբությունները բացահայտելով, ավելացնում է իր ժամանակի և իր նոր փորձը։
 Բառակազմության այս ձևն առաջէ  բերում  խտացրած  պատկերների՝  փոխաբերական,  փոխանունական  արագ  ու  ճիշտ  ընկալումներ։
Ահա այդ բազմազան հարաբերություններն արտահայտող անվանական հարադրություններից.ա)  բաղադրիչները  հոմանիշներ  են,  իմաստով  մոտ՝  Մեր  դարն  հասավ,  անցավ  էն  սև  Թափառքոչվոր կյանքը քուրդի (259), Ու մուշ-անուշ արածելով՝ մեղմ ելնում էր սարն ի վեր (197),բ) բաղադրիչները հականիշներ են. ժողովրդական բառերը գեղարվեստականանալով ստանում ենիմաստային նորաբանության արժեք, ինչպես` Լույս ու մթին իր գագաթին գարուն-ձմեռ (219), Էգուցէլօր  հայ  չես  տեսնի՝  թե  որ  մեկ  էլ  աշխարհ  գաս  (214),  Աղջիկ-տղի  գործ  քանդելը  վանք  քանդելուցվատ բան է (237),գ) բաղադրիչները հավասարարժեք են, կամ առաջին մասը դառնում է երկրորդի բնութագրականմակդիրը՝  դրսևորելով  առարկայի  ներքին  հատկանիշները,  առարկայից  ստացած  գրողի  տպավորությունը՝ Մայր գետերն են երակներն արծիվ-երկրի նաիրյան (199), Հովվի մոր պես անիծելով այն վագրի վարդ-աղջկան (243), Ու պահելով չամիչի մեջ շող-մատանին հանց մի հույս (256), Ու պառավից՝ իրհույս-մորից նորից խնդրեց գլխիկոր (267). Թե սերն այն է, որ կրակից ձյուն-աղջկան ազատես (267),Մրմնջացին  ուխտ-աղբյուրին  իրենց  կարոտն  համբույրի  (208).  Կիջնեին  ծովն  Աղթամարա  կղզուց՝անուշ մի դողով Լողանալու ծովածոցում, մկրտվելու… սեր-ցողով (201), Ասես ճչաց՝ «Ո՞ւր ես քնել, անտես  խո  չե՞ս  հանց  քամի...  Անմեղ  գառի  նման  ունես  դու՝  հազար  գայլ-թշնամի»  (264),  Յոթ-երկնքիաստղիկն եմ ես (204), դ) բաղադրիչներից մեկը բարբառային, ժողովրդախոսակցական է, մյուսը՝ գրական՝ Ու ծառս էինլինում ձիերն հարսնառի լաց-կականում (269)։
Կան հարադրություններ, որոնց կազմության հիմքում ընկած են փոխաբերություն, փոխանունություն,  պատճառահետևանքային  կապ  և  այլն,  օրինակ՝  արծիվ-երկիր  բարդության  հիմքում  համեմատությունն է (երկիրն արծվի նման է)։
Հ.  Շիրազն  իր  պոեզիան  հարստացրել  է  նաև  բառական  կրկնություններով,  որոնք  առավելապեսհատուկ են բանավոր ժողովրդախոսակցական լեզվին։
 Կրկնավորներն օգտագործում է ոճական նպատակով,  ստեղծում  իմաստի  ինտենսիվություն։
  Երբեմն  կրկնվող  բաղադրիչները  որոշ  հնչյունափոխության են ենթարկվում և իմաստային նրբություն արտահայտում. օրինակ՝ Ու շրշալով, ու շիկնելով, հուշիկ-մուշիկ իջավ ձոր (210), Ծովը մտան փրփուր-փրփուր, տեսիլներով մարմնաձև (201)։
 Հանդիպումեն նաև համադրական կազմություններ. Յա՛ր, ինձ յարեյար մի՛ գցե (243), Վարդս խարեխար մի՛ գցե(243), Աղբրից աղբյուր ու քոչեքոչ՝ յարից մի լուր հարցնում (254)։
Գրողն  օգտագործում  է  ժողովրդախոսակցական  լեզվի  բառաշերտի  անբաժանելի  մասը  կազմողբազմաթիվ բայական հարադրություններ։
 Դրանք խոսքին ժողովրդական շունչ և երաժշտականությունտվող  լեզվաոճական  միջոցներ  են։
  Գործածում  է  երկու  գլխավոր  բայերի  միացությամբ  կազմված  հարադրություններ,  որոնք,  ըստ  Գ.  Ջահուկյանի,  «Կա՛մ  բայական  մի  նոր,  դարձվածային  իմաստ  են  արտահայտում, կա՛մ հանդես են գալիս որպես կերպային արժեք ունեցող և բուն հատկանշային բայի կապակցություն,  կա՛մ  աստիճանավորում-ուժեղացնում  են  միևնույն  իմաստը»1։
  Դրանք  հիմնականումգրում  է  միության  գծիկով,  այսպես՝  Ցոլաց-ընկավ  կույսի  սիրտն  ու  այլայլեց  աղջկան  (210),  Թռավմտավ հովվի սիրտն ու կանթեղվեց սիրալույս (210), Թռավ-կորավ քերծերի մեջ՝ շվար թողած որսկանին  (205), Հասավ-անցավ  մայր  Արաքսն  էլ՝  Խուդափերին  կամուրջով  (221),  Ոտքերն  ընկավ,  բայցոտքերից քաշեց-գետնեց խորամանկ (240)։
Հ.  Շիրազը  կազմում  է  նաև  վ  ածանցով  այնպիսի  բայեր,  որոնք  գրական  հայերենում  այդքան  էլգործածական  չեն,  այսպես՝  Ասուպվելով  մի  աստղ  ընկավ  գուշակումով  անբարի  (239),  Որի  ճիչը  վերարտուտվեց՝  «Իմ  հո՛ղ,  նորից  ի՜մն  ես  դու,  Վայըս  չքվեց…  հայ  մնալս  ինձ  քո  գիրկը  ետ  բերեց»  (232),Թռավ-մտավ հովվի սիրտն ու կանթեղվեց սիրալույս (210), Որ բանդվեցին սև աչքերում սերս, սիրտսու  հոգիս  (252), Թե  ճամփեքիս  չկամրջվեն  նուրբ  հոնքերն  աղջկա  (253),  Միակ  սուրբը  մայրենին  է,հայրենին է մասիսված (244), Մահագունվեց դժոխք մի պահ, անշնչացավ… երջանիկ (233)։
Հանդիպում են նաև բազմաթիվ բայական (տարբեր եղանակաժամանակային արտահայտվածությամբ)  նորաբանություններ,  որոնք  կազմվել  են  գոյականներից,  ինչպես՝  Ճերմակ  նռնած  կուրծքնասում էր՝ «Ծովն էլ հուրըս չի՜ մարե» (203), Կիսվեց սև թուխպն իր կարոտի, արծըվացավ սիրտը հեզ1 Ջահուկյան Գ., Ժամանակակից հայերենի տեսության հիմունքները, Երևան, 1974, էջ 413։
(230), Խանդը վագրեց եղնիկ սրտում՝ չէ՛, չեն լինի  բախտավոր (253), Սարն ի վար է սուրհանդակումաղբյուրներին իմ բոլոր (250)։
Հ.  Շիրազի  գործածած  վերը  նշված  նորաբանությունները  չկան  Ստ.  Մալխասյանցի  «Բացատրական  բառարանում»1,  տեղ  է  գտել  միայն  երկնափիրուզն  բառը`  հետևյալ  մեկնաբանությամբ՝  «գ.(հանք.)  քաղկեդոն  քարի  մի  տեսակը,  բաց  կանաչ  գոյնով,  կոչվում  է  նաև  ոսկեպրաս,  պրսափ  գոյնիպատճառով. թանկագին քար»2։
Պոեմի  առաջին  տարբերակում  նորաբանություններն  ունեն  հետևյալ  կառուցվածքային  տիպերնու կազմավորման սկզբունքները. ածանցավոր կազմություններ չկան, երկարմատ բարդություններ են`կազմված  Ա-հ-Ա  կաղապարով,  ինչպես`  …  Գուրգուրում  եր  դեմքը  նրա  շռայլ  արփին  նորածագ  (5),Սուրբ  ե  կոչվում  կարկաչախոս  լույս  աղբյուրի  զանգի  հետ  (6),  Նրանց  հետ  եր  Խջեզարեն`  բեկիդուստրը  վարսասաթ  (8),  Մտավ  ջահել  հովվի  բոցոտ  սրտի  դաշտը  ծաղկաբեռ  (8),  Հովեր  կուգանՍիփան սարից, ծաղիկներից արնաթերթ (11)։
Կան  նաև  Ա-Ա  կաղապարով  կազմություններ,  ինչպես`  Նորից  նրա  ուշքը  գնաց  գորգի  վրաաստաղհուռ (15), Յեվ հովիվը միտք եր անում և մտքերն արևկեզ (16)։
Ածականի  խոսքիմասային  արժեքով  նորակազմություններ  են`  հետևյալ  բաղադրիչային  կազմությամբ. գոյական բայարմատ` Վորոնց տակից շողշողում են աչքերն անահ, լուսաբուխ (5), Թռչում եյինկայծեր դառած ձիերն ամեն սանձաթող (23), գոյական+գոյական` Կուլ գնացին հեռու մեգում կատարները ձյունաշող (33), Շուշանաշող ու լուսալի գարնան յերազ յերկնքում (11), ածական + գոյական` Իմաղջիկը  յես  պիտի  տամ  ջահել  բեկի  քաջազարմ  (13),  ածական  +  բայարմատ`  Ասես  հովիկն  անցավգետի ալիքներով մանրածեծ (17)։
 Հանդիպում են նաև գոյականի և մակբայի խոսքիմասային արժեքովնորակազմություններ,  ինչպես`  Սարի  գիշեր,  սիրո  գիշեր`  ասղաշարը  ճակատին  (28),  Յեվ  աղջիկըկարոտակեզ ընկավ գիրկը պառավի (16)։
Նորակազմ բայեր չեն հանդիպում։
Այսպիսով՝  համեմատելով  պոեմի  առաջին  և  վերջին  տարբերակներում  առկա  նորաբանությունները,  արձանագրվում  է  այն  իրողությունը,  որ  առաջին  տարբերակում  առկա  են  մոտ  30  նորաբանություններ, վերջին տարբերակում դրանք չեն պահպանվել, և ստեղծվել են 80-ից ավել նորաբանություններ։
  4  նորաբանություն  հեղինակը  գործածել  է  և՛  առաջին,  և՛  վերջին  տարբերակներում`  ասղաշար,հարսնառն, սիրակեզ, աղջիկ-տղա։
Մարիամ ՀակոբջանյանՀ. ՇԻՐԱԶԻ «ՍԻԱՄԱՆԹՈ ԵՎ ԽՋԵԶԱՐԵ» ՊՈԵՄԻ ՆՈՐԱԲԱՆՈՒԹՅՈՒՆՆԵՐԻ ԿԱԶՄՈՒԹՅԱՆՍԿԶԲՈՒՆՔՆԵՐՆ ՈՒ ԿԱՌՈՒՑՎԱԾՔԱՅԻՆ ՏԻՊԵՐԸԲանալի բառեր՝ նորաբանություն, կառուցվածքային առանձնահատկություններ, բառակազմական տիպ, բառապաշար, գործառույթ, բաղադրիչ, ձևույթային կառուցվածք, բազմաբաղադրիչ բառ, բառակազմական վերլուծություն, բարդ նորակազմություն։
