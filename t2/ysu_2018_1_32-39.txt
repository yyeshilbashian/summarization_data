ԲՆԱԿԱՆ ԷԿՈՀԱՄԱԿԱՐԳԵՐԻ ԽՈՑԵԼԻՈՒԹՅՈՒՆԸ ԿԼԻՄԱՅԻՓՈՓՈԽՈՒԹՅԱՆ ՀԱՄԱՏԵՔՍՏՈՒՄ (ՍԵՎԱՆԱ ԼՃԻ ԱՎԱԶԱՆԻ ՕՐԻՆԱԿՈՎ)Երկրագնդի  վրա  ընթացող  կլիմայի  գլոբալ  փոփոխություններն  իրենց  ազդեցությունն են թողել շրջակա միջավայրի բոլոր բաղադրիչների, այդ թվում նաև բնական էկոհամակարգերի վրա` վտանգելով գործունեության բնականոն ընթացքն ու դարձնելովդրանք առավել խոցելի։
Այս  գործընթացն  առավել  ցայտուն  է  արտահայտվում  արևադարձային  ևմերձարևադարձային չոր, խիստ ցամաքային կլիմա ունեցող տարածաշրջաններում ևերկրներում։
 Հայաստանը, գտնվելով մերձարևադարձային կլիմայական գոտու հյուսիսային մասում և ունենալով լեռնային ռելիեֆ, նույնպես զերծ չի մնում նշված գործընթացներից, որոնք իրենց ուրույն արտահայտությամբ և դրսևորման ձևերով շատ բնորոշ են մեր երկրին։
Ուսումնասիրությունները ցույց են տվել, որ ՀՀ տարածքում վերջին 70-80 տարիների  ընթացքում  կլիմայի  փոփոխության  միջկառավարական  փորձագիտական  խմբիկողմից սահմանված բազիսային ժամանակաշրջանի (1961-1990 թթ.) միջինի հետ համեմատած դիտվել է օդի ջերմաստիճանի բարձրացման տեմպերի զգալի աճ` 1.03 0 C, ևմթնոլորտային տեղումների նվազում` մոտ 10 % [2]։
Այս փոփոխություններն իրենց ուրույն ազդեցությունն են թողել ՀՀ տարածքի էկոհամակարգերի գրեթե բոլոր բաղադրիչների, մասնավորապես` ջրային ռեսուրսների, հողերի դեգրադացիայի, կենսաբազմազանության և ընդհանրապես լանդշաֆտների վրա[1, 2, 5, 6, 7]։
Աշխատանքի նպատակը Սևանա լճի ավազանի օրինակով կլիմայի գլոբալ փոփոխության  համատեքստում  բնական  էկոհամակարգերի  ջրաջերմային  բաղադրիչների փոփոխության և խոցելիության վերլուծումն ու գնահատումն է։
Հոդվածում որպես ելակետային տվյալներ օգտագործվել են հիմնականում ԱԻՆ«Հայպետհիդրոմետ» ծառայության 1950-2015 թվականների արխիվացված պաշտոնական, ինչպես նաև այն տվյալները, որոնք վերցվել են կլիմայական և ջրաբանականատլասներից ու այլ տեղեկատուներից։
Որպես էկոհամակարգի բաղադրիչներ, Սևանա լճի ավազանի համար դիտարկվել և վերլուծվել են օդի ջերմաստիճանի, մթնոլորտային տեղումների և գետերի ջրային ռեսուրսների փոփոխությունների դինամիկան և խոցելիության աստիճանը։
Երկրագնդի  երկրամերձ  շերտի  օդի  միջին  ջերմաստիճանի  բարձրացմանհետևանքով առաջացած կլիմայի համամոլորակային փոփոխությունները չէին կարողիրենց բացասական ազդեցությունը չունենալ Հայաստանի,  ինչպես նաև ամբողջ տարածաշրջանի ամենախոցելի էկոհամակարգերից մեկի՝ Սևանա լճի ավազանի վրա,որը հազարամյակներ շարունակ եղել է հայ ժողովրդի կենսագործունեության հիմնական  նախապայմաններից  մեկը։
  Սևանա  լիճը  բնապահպանական,  տնտեսական,կլիմայական,  ռեկրեացիոն,  առողջապահական,  պատմամշակութային,  հոգևոր  ևռազմավարական  նշանակության  ունեցող  էկոհամակարգ  է։
  Այն  ամբողջ  տարածաշրջանի  քաղցրահամ  ջրի  միակ  հսկայական ավազանն  է։
  Լիճն  իր  ֆիզիկական,քիմիական, կենսաբանական ցուցանիշներով համարվում է խմելու համար բնականբարձրորակ  ջրամբար  և  այդ  տեսակետից՝  ՀՀ  ռազմավարական  գերակա  նշանակություն ունեցող բնական պաշար [3, 4]։
Կլիմայի գլոբալ փոփոխության դեպքում ենթադրվում է, որ Սևանա լճի էկոհամակարգը՝ որպես մեկ ամբողջություն, չի ենթարկվի կլիմայական պայմանների փոփոխությանը.  նրա  առանձին  բաղադրիչները  կսկեն  փոփոխվել  տարբեր  արագությամբ, ինչի արդյունքում կարող է առաջանալ բոլորովին նոր էկոհամակարգ։
Այժմ  դիտարկենք  Սևանա  լճի  էկոհամակարգի  առանձին  բաղադրիչների`  օդիջերմաստիճանի,  մթնոլորտային  տեղումների  և  գետերի  ջրային  ռեսուրսների  փոփոխությունների դինամիկան և խոցելիության աստիճանը։
Վերլուծելով «Հայպետհիդրոմետ»-ի կողմից տրամադրված Սևանա լճի ավազանի  տարածքում  գտնվող  5  օդերևութաբանական  կայանների  (Գավառ,  Մարտունի,Մասրիկ, Սևան, Շորժա) օդի ջերմաստիճանների և մթնոլորտային տեղումների փոփոխությունների դինամիկան (նկար 1), պարզ է դառնում, որ և՛ օդի ջերմաստիճանը,և՛ մթնոլորտային տեղումները վերջին 70 տարիների ընթացքում հիմնականում աճիմիտում են ունեցել։
Օդի ջերմաստիճան, 0CՄթնոլորտային տեղումներ, մմՆկար 1. Սևանա լճի ավազանի հիմնական օդերևութաբանական կայանների օդիջերմաստիճանների և մթնոլորտային միջին տեղումների փոփոխությունների դինամիկան1950-2015 թթ. Օդի ջերմաստիճանի փոփոխությունների դինամիկայի խոցելիությունը գնահատելիս (Աղյուսակ 1) պարզ երևում է, որ օդերևութաբանական բոլոր 5 կայաններումնկատվում է օդի ջերմաստիճանի կայուն աճ։
 Առավելագույն աճը դիտվել է Մարտունիում՝ 0.7° C կամ 11.9 %, իսկ նվազագույնը` Շորժայում՝ 0.4° C կամ 6.1 %։
 Կարելի էեզրակացնել,  որ  օդի  ջերմաստիճանը  Սևանա  լճի  ավազանում  1950  թվականիցսկսած միջինում աճել է 0.58° C-ով կամ 10.25 %-ով (Աղյուսակ 1)։
ԿայաններԳավառՄարտունիՄասրիկՍևանՇորժաՄիջինըՏրենդի գծիհավասարումՏարեկանմիջինՋերմաստիճանիխոցելիությունջերմաստիճան,Աղյուսակ 1. Սևանա լճի ավազանում օդի միջին տարեկան ջերմաստիճաններիփոփոխության հավասարումները և խոցելիությունըԻնչ վերաբերում է լճի ավազանում տարեկան մթնոլորտային միջին տեղումներին, ապա դիտարկված օդերևութաբանական նույն կայաններից 4-ում՝ Գավառ, Մարտունի, Մասրիկ, Սևան, նկատվում է մթնոլորտային տեղումների աճ, իսկ Շորժայում`նվազման միտում (Նկար 1)։
Տրենդի գծիհավասարումՏարեկանմիջինտեղումներ,Տեղումներիխոցելիություն,
P, մմմմԿայաններԳավառՄարտունիՄասրիկՍևանՇորժաՄիջինըԱղյուսակ 2. Սևանա լճի ավազանում մթնոլորտային տարեկան միջին տեղումներիփոփոխության հավասարումները և խոցելիությունը Ավազանի  մթնոլորտային  տարեկան  միջին  տեղումների  փոփոխություններիդինամիկայի խոցելիությունն ի տարբերություն օդի ջերմաստիճանի ունի և՛ աճի, և՛նվազման միտում (Աղյուսակ 1)։
 Աճի առավելագույն արժեքը դիտվել է Սևանում՝ 136մմ կամ 26.8 %, իսկ նվազագույնը՝ Գավառում՝ 26 մմ կամ 5.3 %։
 Նվազման չնչին միտում դիտվել է միայն Շորժայում` 6 մմ կամ 1.6 %։
Այսպիսով, կարելի է եզրակացնել, որ մթնոլորտային տարեկան միջին տեղումները Սևանա լճի ավազանում 1950 թվականից սկսած միջին հաշվով  աճել են 50.4մմ-ով կամ 10.02 %-ով (Աղյուսակ 2)։
Եթե  համեմատենք  օդի  ջերմաստիճանի  և  մթնոլորտային  տեղումների  միջևեղած կապը, ապա կտեսնենք, որ Սևանա լճի ավազանում օդի ջերմաստիճանի աճինզուգընթաց նկատվում է նաև մթնոլորտային տեղումների աճ, ինչը հակասում է ՀՀտարածքում դիտվող ընդհանուր իրավիճակին (մթնոլորտային տեղումների նվազում`մոտ 10 %), որը մեր կարծիքով պայմանավորված է տեղային գործոնով՝ մասնավորապես, լճից ջրի գոլորշիացման մեծացմամբ։
Սևանա  լճի  ավազանի  գետերի  ջրային  ռեսուրսները  նույնպես  ենթարկվել  ենորոշակի փոփոխությունների։
 Ավազանի համեմատաբար խոշոր գետերում (Արգիճի,Գավառագետ, Մասրիկ, Ձկնագետ, Կարճաղբյուր, Վարդենիս) կատարված ուսումնասիրությունները ցույց են տալիս, որ 1950-2015 թվականներն ընկած ժամանակահատվածում  գետերի  գերակշիռ  մասում  (Գավառագետ,  Մասրիկ,  Ձկնագետ,  Կարճաղբյուր) նկատվում է հոսքի աճի միտում (Նկար 2)։
Նկար 2. Սևանա լճի ավազանի համեմատաբար խոշոր գետերի հոսքի փոփոխություններիդինամիկան 1950-2015 թթ.Ավազանի գետերի հոսքի փոփոխությունների դինամիկայի խոցելիությունը գնահատելիս հստակ երևում է, որ ուսումնասիրված վեց գետերից չորսում նկատվում էգետի ջրի ծախսի կայուն աճ (Աղյուսակ 3)։
 Առավելագույն աճը դիտվել է Կարճաղբյուրում՝ 0.21 մ3/վ կամ 19.44 %, իսկ նվազագույնը` Ձկնագետում՝ 0.03 մ3/վ կամ 2.75 %։
Գետերի հոսքի նվազման միտում դիտվել է Արգիճի` 0.20 մ3/վ կամ 3.69 %, և Վարդենիսի` 0.19 մ3/վ կամ 12.02 %, գետերում։
Եթե համեմատենք ՀՀ գետերի հոսքի փոփոխությունների դինամիկայի հետ [6],ապա պետք է նշել, որ Սևանա լճի ավազանի գետերում փոփոխությունների դինամիկայի խոցելիությունն անհամեմատ փոքր է և դրական ազդեցություն կարող է ունենալավազանի էկոհամակարգի կայուն զարգացման վրա։
Գետ-դիտակետՏրենդի գծիհավասարումՄիջինտարեկանծախս, Q ,մ3/վԳետի ծախսիխոցելիություն,մ3/վՁկնագետ-ԾովագյուղՎարդենիսՎարդենիկԿարճաղբյուրԿարճաղբյուրԱրգիճի-ՎերինԳետաշենԳավառագետՆորատուսՄասրիկ-ԾովակԱղյուսակ 3. Սևանա լճի ավազանի համեմատաբար խոշոր գետերի տարեկան միջինհոսքի փոփոխության հավասարումները և խոցելիությունըԱյսպիսով, Սևանա լճի ջրհավաք ավազանն ամբողջական էկոհամակարգ է, որիկենսունակ, կայուն զարգացման համար անհրաժեշտ է վերջինիս վրա ազդող բոլորգործոնների մշտադիտարկում և ճիշտ կառավարում։
 Համալիր միջոցառումների իրականացման  արդյունքում  կհաստատվեն  ավազանի  կենսաբազմազանության  պահպանման և կայուն օգտագործման արդյունավետ մեխանիզմներ, որոնք կապահովենէկոհամակարգի  ու  դրա  բաղադրիչների  բնականոն  զարգացումը։
  Անհրաժեշտ  էմշտապես բարձրացնել լճի մակարդակը կամ իրականացնել ներկայիս մակարդակիկայունացման միջոցառումներ։
 Առաջարկվող և հետագայում իրականացվող գործողությունները պետք է հետևեն առկա խոցելի էկոհամակարգի հավասարակշռությունըչվնասելու սկզբունքին և ուղղված լինեն կայուն և առողջ էկոհամակարգի ստեղծմանըև պահպանմանը։
ԳՐԱԿԱՆՈՒԹՅՈՒՆ[1]  Դանիելյան  Կ.  և  ուրիշներ,  Սևանա  լճի  էկոլոգիական  իրավիճակի  ինտեգրալգնահատումը (GEO Lake Sevan), «ՀանունԿՄԶ» ասոցիացիա/UNEPCom, UNEP GRIDArendal, Հր․Լուսակն, Երևան, 2011, էջ 100։
[2] Կլիմայի փոփոխության երրորդ ազգային հաղորդագրություն, Երևան, 2015, էջ 191։
[3] ՀՀ օրենքը Սևանա լճի էկոհամակարգի վերականգնման, պահպանման, վերարտադրման և օգտագործման միջոցառումների տարեկան ու համալիր ծրագրերը հաստատելու մասին, 21.06.2014 թ.։
[4] ՀՀ օրենքը Սևանա լճի մասին, 15.05.2001 թ.։
[5]  Կենսաբազմազանության  մասին  կոնվենցիա,  Հինգերորդ  ազգային  զեկույց,Երևան, 2014, էջ 135։
Ecosystems  (Case  Study  of  Lake  Sevan),  Chapter  29  in։
  National  Security  and  HumanMcCulley,  NATO  Science  For  Peace  Security  Series  –  C։
  Environmental  Security,  TheԴանիելյան Եվա ԲՆԱԿԱՆ ԷԿՈՀԱՄԱԿԱՐԳԵՐԻ ԽՈՑԵԼԻՈՒԹՅՈՒՆԸ ԿԼԻՄԱՅԻՓՈՓՈԽՈՒԹՅԱՆ ՀԱՄԱՏԵՔՍՏՈՒՄ (ՍԵՎԱՆԱ ԼՃԻ ԱՎԱԶԱՆԻ ՕՐԻՆԱԿՈՎ)Բանալի բառեր՝ կլիմայի փոփոխություն, բնական էկոհամակարգ, Սևանա լճիավազան։
