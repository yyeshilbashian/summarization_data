ՆԻԿՈՂԱՅՈՍ ԲՈՒՆԻԱԹՅԱՆԻ ԱՎԱՆԴԸ XX ԴԱՐԻ ՀԱՅԿԱԿԱՆՃԱՐՏԱՐԱՊԵՏՈՒԹՅԱՆ ՄԵՋՀայաստանի  ժամանակակից  ճարտարապետությունը  սկսելէ ձևավորվել 1920-ական թթ.։
 Այս ժամանակաշրջանը կարելի էհամարել մի նոր փուլ բազմադարյա պատմություն ունեցող հայկական  ճարտարապետության  համար։
  Սա  մի  շրջան  էր,  երբզարգացում  ապրեց  ազգային  ճարտարապետական  դպրոցը,արմատապես փոխվեց ազգային մտածելակերպը, ի հայտ եկաննոր նպատակներ և խնդիրներ։
 Միևնույն ժամանակ, չնայած այդնոր  ուղիների  և  ճարտարապետական  լուծումների  որոնումներին,  Խորհրդային  Հայաստանի  ճարտարապետությունը  շարունակում  էր  հենվել  հայ  ազգային  ճարտարապետության  ավանդույթների  վրա1։
  Նոր  փուլի  սկզբնավորումն  ու  զարգացումը  կապված  էր  Երևանիգլխավոր  հատակագծման  (1924  թ.)  հետ,  որով,  կառավարության  հանձնարարմամբ,զբաղվել  է  Ալեքսանդր  Թամանյանը2։
  Այս  իրադարձությամբ  էլ  հենց  սկիզբ  է  դրվելԽորհրդային  Հայաստանի  ճարտարապետության  զարգացմանը,  որում  իր  ներդրումնունի նաև ճարտարապետ Նիկողայոս Բունիաթյանը։
Մասնագիտական  գրականության  մեջ  Ն.  Բունիաթյանի  ստեղծագործությաննանդրադարձել են ոչ մեծ թվով հետազոտողներ։
  Դրանց թվում կենտրոնական տեղ էզբաղեցնում Լոլա Դոլուխանյանի «Նիկողայոս Բունիաթյան» երկլեզու մենագրությունը3։
  Այս  աշխատությունն  աչքի  է  ընկնում  արխիվային  նյութերի  լայն  ներկայացմամբ(նամակներ, արձագանքներ, չափագրություններ, նախագծեր), սակայն բացակայում էկենսագրության  վաղ  շրջանը։
  Մ.  Իլյինայի  փոքրիկ  գրքույկն4  անդրադարձ  է  Ն.  Բունիաթյանի  կենսագրությանը  և  կենտրոնացած  է  հատկապես  նրա  ռուսաստանյանգործունեության վրա։
 Ն. Բունիաթյանի ստեղծագործության մասին հակիրճ տեղեկություններ կան նաև հայ ճարտարապետությանը նվիրված մի քանի ընդհանրական աշխատություններում5, ինչպես նաև թերթերում և ամսագրերում տպված մի շարք հոդվածներում6։
  Ն.  Բունիաթյան  մարդուն  և  ճարտարապետին  վերաբերող  առաջին  հիշատակումները պատկանում են Ա. Վրույրի գրչին7, ով «Անիում» մենագրության մեջ ոչայնքան ծավալուն, բայց հստակ նշում է Ն. Բունիաթյան կերպարի մասին։
Նիկողայոս  Գաբրիելի  Բունիաթյանը  (Բունիաթով)8  ծնվել  է  1878  թ.  (որոշ  փաստաթղթերով՝  1884  թ.)  սեպտեմբերի  7-ին,  Թիֆլիսում։
  Ավարտելով  Գեղարվեստի1 Հարությունյան Վ., Հայկական ճարտարապետության պատմություն, Երևան, 1992, էջ 35։
2 Буниатян Н.,.Планировка г. Еревана и архитектурное оформление, «Խորհրդային Հայաստան», 1925, № 72։
3 Դոլուխանյան Լ., Նիկողայոս Բունիաթյան, Երևան, 1990։
5 Долуханян Л., Архитектура Советской Армении։
 20-е годы, Ереван, 1980.6 Նույնի, Главный архитектор города, газ. «Коммунист», 9 դեկտեմբերի, 1984։
7 Վրույր Ա., Անիում, Երևան, 1964։
8 Ուսման տարիներին և աշխատանքային գործունեության սկզբում ճարտարապետը կրում էր Բունիաթովազգանունը։
 Երևան տեղափոխվելուց հետո իր հոդվածները նա ստորագրում էր Նիկողայոս Բունիաթյան։
ակադեմիան`  1914-1916  թթ.  Ն.  Մառի  արշավախմբի  հետ  իր  մասնակցությունն  էունեցել  Անիում  կատարված  հետազոտական  աշխատանքներում։
  Ն.  Մառի  արշավախմբում  ներգրավված  էին  գիտական  այնպիսի  հզոր  ուժեր,  ինչպիսիք  էին  Թ.  Թորամանյանը, Հ. Օրբելին և շատ ուրիշներ։
 Այս նվիրյալների ընկերակցությունը և առհասարակ Անիում անցկացրած աշխատանքային տարիները Ն. Բունիաթյանի համարճարտարագիտության իրական դպրոց էին։
 Ն. Բունիաթյանը եղել է նաև Երերույքում,չափագրել  Շիրակավանի  տաճարը,  Տիգնիսի  ամրոցը։
  Որոշ  հուշարձանների  չափագրություններն այժմ նրանց գոյության միակ փաստացի վկայություններն են, քանի որհուշարձաններից  շատերը  չեն  պահպանվել։
  Ն.  Բունիաթյանի  ճարտարապետականչափագրումներն այսօր էլ զարմացնում են ուսումնասիրվող նյութի էության խոր իմացությամբ։
  Ճարտարապետների  շատ  սերունդներ  այդ  չափագրումներով  ճանաչեցինկատարողական  բարձր  մակարդակը։
  Ն.  Բունիաթյանի  մասին  իր  գրքում  Մ.  Իլյինանգրում  է,  որ  ճարտարապետի  աշխատանքները  «օգտակար  են  և  ցուցադրական  նաևչափագրումների  կատարման  և  մշակման  վարպետության  մեթոդով։
  Նույնիսկ  չվերջացրած  սևագիր  չափագրությունները  կատարված  են  բացառիկ  մանրակրկիտությամբ  և  նրբորեն  արձանագրում  են  հուշարձանը,  ընդհուպ  մինչև  առանձին  քարեր։
Այստեղ  արտահայտվում  են  ճարտարապետի  վարպետությունն  ու  գեղարվեստականճաշակը։
 Կատարման մեջ չկա չորություն և պատերի, զարդանախշերի կենդանի գծերի այն «համահարթեցումը», որ հատուկ է շատ, նույնիսկ նշանավոր, ուսումնասիրողների չափագրություններին…»1։
1924 թ. Խորհրդային Հայաստանի կառավարության հրավերով Ն. Բունիաթյանըգալիս է Երևան, ստանձնում քաղաքի գլխավոր ճարտարապետի պաշտոնը, ղեկավարում  Երքաղխորհրդի  հատակագծային-պլանավորման  արվեստանոցը։
  Այդ  տարիներին Ն. Բունիաթյանի նախագծերով կառուցվել են 70-ից ավելի բնակելի տներ Երևանում,  Գյումրիում,  Վանաձորում,  Հրազդանում,  հասարակական  և  պետական  շինություններ։
  Ժամանակագրական  վերլուծմամբ  նրա  ստեղծագործության  մեջ  կարելի  էտեսնել հաջորդական անցման ընթացքը դեպի օրգանական պարզություն և հրաժարումը  եղած  լուծումների  փոխառնումից։
  Ստեղծագործական  որոնումների  աստիճանական  զարգացման  ընթացքում  նա  գտավ  իր  «բունիաթյանական»  ձեռագիրը,  որըհեշտությամբ  ճանաչվում  է։
  Հատկապես  հիշատակման  արժանի  են  Թումանյան  ևՆալբանդյան փողոցների խաչմերուկի անկյունային շենքերը, Ներքին գործերի վարչության  շենքը  Նալբանդյան  փողոցում,  «Սևան»,  «Երևան»  հյուրանոցները,  Գյուղբանկիշենքը, Ստ. Շահումյանի անվան դպրոցը, Հրշեջ դեպոյի շենքը և նշանավոր ու բազմաբնույթ մի  շարք այլ  շենքեր, որոնք  կատարված են քաղաքաշինարարի  նուրբ զգացողությամբ, ճարտարապետական մեծ ռիթմով և հիանալի վարպետությամբ։
 Այս բոլորշինություններն էլ օրգանապես մտել են Երևանի կառուցապատման մեջ և այդ կարգիմյուս  շինությունների  հետ  դարձել  քաղաքի  1920-1930-ական  թթ.  ճարտարապետական կերպարի կրողները։
 Այսօր դժվար է պատկերացնել Երևանն առանց Ն. Բունիաթյանի  շենքերի։
  Նրա  ստեղծագործության  մեջ  արտահայտվում  են  Հայաստանի  նորճարտարապետության  զարգացման  առաջին  փուլի  կազմավորման  շրջանին  բնորոշգծերը։
 Դա բարդ շրջան էր` լի հակադրություններով և որոնումներով։
 Հայ ճարտարապետության  զարգացման  ուղիները  հուզում  էին  ճարտարապետական  լայն  շրջաններին։
 Դեռևս չկար հստակ պատկերացում, թե ինչպես պետք է զարգանար Հայաստանի ժամանակակից ճարտարապետությունը։
 Այս հարցը դրված էր օրակարգում։
 Ճարտարապետներից  յուրաքանչյուրն  ընթանում  էր  իր  ճանապարհով՝  մշակելով  սեփական գեղարվեստական ըմբռնումը։
1 Տե՛ս Ильина М.։
Ճարտարապետ  Ն.  Բունիաթյանի  ստեղծագործությունների  մեջ  որոշակիորենարտահայտված է որոնումների այդ բարդ ընթացքը։
 Կրթված լինելով դասական ճարտարապետության ավանդույթներով՝ Ն. Բունիաթյանը չէր կարող լիովին ետ կանգնելդասական շատ սկզբունքներից։
 Միաժամանակ, պրպտող արվեստագետը չէր կարողիրեն սահմանափակել մեկ, արդեն տիրապետած ոճով. երբեմն նա ներհակ էր,  և դանույնպես անխուսափելի էր փնտրտուքների ժամանակ։
 Նրա ստեղծագործության մեջհանդիպում են և՛ դասական, և՛ կոնստրուկտիվիստական գծերը։
 Սակայն 1920-ականթթ.  վերջին  և  1930-ական  թթ.  սկզբին  երևանյան  ճարտարապետության  միջավայրում  մշտական  քննարկումներն  ու  բանավեճերը  դեռ  շարունակվում  էին։
  Երևանումնեոկլասիկ  ճարտարապետության  սկզբունքները  հաստատող  Ալ.  Թամանյանին  հակադրվում էին նոր ուղղության ներկայացուցիչները՝ կոնստրուկտիվիստները։
Կոնստրուկտիվիզմի  տեսաբանները  խոսում  էին  կյանքի  տարածության  կազմակերպման, այլ ոչ թե այն զարդարելու անհրաժեշտության մասին։
 Միևնույն ժամանակ,հետին  պլան  էր  մղվում  այն,  թե  ինչ  տեսք  կունենան  շենքերի  ճակատային  մասերը։
Նախագծերը  պետք  է  լինեին  ռացիոնալ,  իսկ  շինարարությունը՝  նույնականացված  ևինդուստրալիզացված։
  Կոնստրուկտիվիզմի  զգաստությունը  մե՛րթ  Ն.  Բունիաթյանինդնում  էր  իրական  հողի  վրա  և  ոչնչացնում  նրա  էքսպրեսիոնիստական  մղումները,մե՛րթ աշխատանքներին հաղորդում էր երկրաչափական չորություն։
 Մտնելով կոնստրուկտիվիզմի  շրջան՝  Ն.  Բունիաթյանն  իր  կառույցներում  կիրառեց  տաք  գույներ,մեղմ,  անվրդով,  իրապաշտական  ոճ։
  Կոնստրուկտիվիզմը  Ն.  Բունիաթյանի  շենքերնազատեց  պսակներից,  ճակտոններից,  միևնույն  ժամանակ  նաև  ավելորդ  բարդություններից։
  Կոնստրուկտիվիզմն  իր  հետ  բերեց  ասկետիզմ  և  մռայլ,  մերկ  պատեր։
Երբեմն գերակշռում էր մեկը, երբեմն՝ մյուսը։
Սակայն  Անիում  ձեռք  բերած  նախասիրությունը  նրան  նորից  դեպի  հայ  դասական  ճարտարապետությունն  էր  տանում։
  Իր  որոշ  ստեղծագործություններում  ճարտարապետը  ձգտում  էր  վերստեղծել  հայկական  միջնադարյան  ճարտարապետության,  իր  խոսքով  ասած,  «երբեմնի  մոռացված»  մոտիվները։
  Նա  գտնում  էր,  որ  Հայաստանի  պատմական  ճարտարապետության  հարուստ  ժառանգությունը  կարող  էամուր  հիմք  դառնալ  կառուցողական  նոր  ուղղության  համար,  իսկ  հայկական  ճարտարապետության  տարբերակիչ  առանձնահատկությունները`  ծավալների  հարստությունը,  համամասնությունն  ու  ներդաշնակությունը,  միջոցների  բազմազանությունը,կարող  են  դառնալ  «ժամանակակից  հայ  ճարտարապետության  ոճի  նշանաբանը»,իսկ «նոր ոճի վերածնունդը կարելի է իրականացնել մեզ շրջապատող ժամանակակիցկենցաղի  հետ ներդաշնակ  ձուլմամբ»1։
 Ն. Բունիաթյանը մանրակրկտորեն ուսումնասիրում էր անցյալի հուշարձանները, գտնում դրանց կառուցման օրինաչափությունները`  նոր  ազգային  ճարտարապետության  մեջ  օգտագործելու  և  զարգացնելու  տեսանկյունով։
 Արդեն այն ժամանակվա ճարտարապետական փորձում նա տեսնում էր նորսաղմեր։
  Ն.  Բունիաթյանը  գրում  է.  «Ճարտարապետությունը  սկսել  է  ձեռք  բերել  միշարք  նոր,  յուրատեսակ  ձևեր,  որոնք  ժամանակի  ընթացքում  կարող  են  դառնալ  ոճիտարրեր։
  Դրանց  էությունը  տեխնիկական  միջոցների  և  շինարարության  մեթոդներիռացիոնալ  և  ներդաշնակ  համադրության  մեջ  է։
  Բոլոր  այդ  ուղղությունները,  անկախնրանից,  թե  մենք  ինչպես  կկոչենք`  կուբիզմ  կամ  կոնստրուկտիվիզմ,  առայժմ  չենստեղծել, բայց անկասկած կստեղծեն մեր դարաշրջանի ոճը։
 …Նոր ճարտարապետության նշանաբանն է` կոնստրուկցիաների և նյութերի ռացիոնալ օգտագործում։
 Մնացածը  պետք  է  լրացնեն  նյութերի  տեսակները,  աշխարհագրական,  կլիմայական,  ազ1  Բունիաթյան  Ն.,  Ժամանակակից  ճարտարապետության  ոճը  և  հայկական  կերպարվեստը,  «Արվեստ»,1926, № 1-2։
գագրական առանձնահատկությունները։
 …Ոճը ստեղծվում է կոլեկտիվ շինություններով, յուրաքանչյուր երկիր և յուրաքանչյուր ժողովուրդ պետք է ներդնեն իրենց լումանհամաշխարհային  ճարտարապետության  զարգացման  ընդհանուր  ընթացքում։
  Ապագան  ցույց  կտա,  թե  հայտնի  ուղղություններից  որ  մեկը  կստեղծի  իր  նոր  գեղագիտությունը»։
Երևանյան ճարտարապետությունը հետաքրքիր դրսևորվեց նաև Ն. Բունիաթյանի  կատարած  բազմաթիվ  կցակառույցներում,  որոնք  կատարված  են  զարմանալիվարպետությամբ և Երևանի XIX դ. քաղաքային ճարտարապետության իմացությամբ։
Երևանում  արդյունավետ  աշխատանքի  ընթացքում  Ն.  Բունիաթյանը  ձեռք  բերեց  իրորոշակի  ընդգծված  ճարտարապետական  ձեռագիրը,  որն  արտահայտվեց  ինչպես  ոչմեծ  կառույցներում,  այնպես  էլ  Նալբանդյան,  Մարքս  (այժմ`  Խորենացի),  Ալավերդյանփողոցներում  կառուցված  բազմահարկ  բնակելի  տների  ճարտարապետությունում։
Երևանում աշխատած տարիների ընթացքում ճարտարապետն ուսումնասիրել է նաևքաղաքի  պատմական  հուշարձանները,  գրել  «Հին  Երևանը  Իրանի  գերիշխանությանժամանակաշրջանում»  (1938  թ.)  աշխատությունը1,  որտեղ  տրված  են  ժողովրդականտների և մզկիթների տիպերի հետազոտություններ, նկարագրված են կոնստրուկցիաները  և  շինարարական  մեթոդները։
  Նրան  են  պատկանում  Աբովյան  փողոցի  Շահարմզկիթի չափագրություններն ու վերակառուցման նախագիծը, ըստ որի` մզկիթը հարմարեցվում էր գեղարվեստական ցուցահանդեսների համար2։
Ն.  Բունիաթյանի  նախագծերով  կառուցված  հասարակական  շենքերից  հատուկհետաքրքրություն  են  ներակայացնում  «Ինտուրիստ»  հյուրանոցի  (1926  թ.)  և  Գյուղբանկի  շենքերը  (1927  թ.)։
  Իրենց  ճարտարապետությամբ  տարբեր  գործերը  խոսումեն Ն. Բունիաթյանի ստեղծագործության ոճային լայն ընդգրկումների մասին։
 «Ինտուրիստ»  (այժմ`  «Երևան»,  1926  թ.)  հյուրանոցը  չորսհարկանի  է,  տեղադրված  է  Աբովյան  փողոցին  կից  ոչ  մեծ  կիսակլոր  հրապարակում  և  մի  ճակատով  հարում  է  փողոցին։
 Այս շենքի քաղաքաշինական դերը նշանակալից է. այն «ամրացնում է» հրապարակի և փողոցի շոշափման կարևոր անկյունը, կանխորոշում մասշտաբը և ստեղծումքաղաքաշինական  որոշակի  միջավայր։
  Հատակագծային-հորինվածքային  լուծումը,  գլխավոր  մուտքի կազմակերպումը ենթարկված են շենքի անկյունային  դիրքին։
  Շենքը  «աշխատում  է»  և՛  դեպիհրապարակ,  և՛  դեպի  Աբովյան  փողոց։
  Հանդիսանալով դրանց գեղարվեստական արտահայտչականության  ձեռքբերման  որոշիչ`  հեղինակն  ազատմեկնաբանում  է  դասական  ճարտարապետությանձևերն ու հորինվածքային միջոցները։
 Ճակատայինհարթությունները  լուծելիս  հմտորեն  օգտագործված  են  շինանյութի  գույնն  ու  մշակվածքը  (բազալտ, գունավոր սվաղ)։
 Պետք է նշել վարպետորենմշակված  ներքին  տարածությունները,  հորիզոնական  և  ուղղահայաց  ջլատումներիհիանալի  համամասնությունները։
  Առանձնանում  է  նուրբ  ճաշակով  կերտվածնախասրահը`  մեկնաբանված  մայրաքաղաքային  հյուրանոցների  բնույթով,  որիշեշտված մասը ներգծված շքեղ սանդուղքներն են։
Ճարտարապետի  ստեղծագործության մեջ կերպարի  մեկնաբանմամբ առանձնանում  է  Գյուղբանկի  շենքը։
  Ճարտարապետական  բնույթն  այստեղ  մյուս  կառույցների1 Աշխատանքը գտնվում է Հայաստանի պետական պատմության թանգարանում (Ն. Բունիաթյանի արխիվ)։
2 Այժմ մզկիթի տեղում կառուցված է Հայաստանի նկարիչների տունը։
համեմատ  այլ  է։
  Խորհրդային  ճարտարապետության  առաջին  ստեղծագործություններից մեկն է, որտեղ միջնադարյան ազգային ճարտարապետության տարրերի յուրատեսակ  մեկնաբանման  փորձ  է  արված։
  Ազգային  կերպար  որոնելիս  ճարտարապետըդիմում է պատմական ժառանգությանը։
 Շենքն ունի հանդիսավոր, մի քիչ պաշտոնական բնույթ։
 Հորինվածքով ընդգծված է ճարտարապետի նախընտրած ձևով կազմակերպված անկյունային մուտքը` լուծված հոծ սյուներով, որոնք ամբողջ ծավալին տալիս  են  գետնահար  տեսք։
  Հայկական  միջնադարի  դեկորատիվ-գեղարվեստական  միջոցների  յուրատեսակ  օգտագործումը  շենքի  հորինվածքը  գեղեցիկ  և  տպավորիչ  էդարձնում։
  Կերպարի  ճարտարապետա-գեղարվեստական  արտահայտչականությաննօժանդակում  է  նաև  մոխրագույն  բազալտի  նրբագեղությունը։
  Փայլուն  նկարված  ենառանձին  մանրամասներ,  հետաքրքիր  է  կազմակերպված  ներքին  տարածությունը։
Սա  խոսում  է  գործնական  ճարտարապետի  վարպետության  և  մասնագիտականբարձր հմտության մասին։
 Կասկած չկա, որ Գյուղբանկը 1920-ական թթ. հետաքրքիրև  առանձնահատուկ  շենքերից  մեկն  է,  որի  ճարտարապետական-գեղարվեստականլուծումը Ն. Բունիաթյանի ստեղծագործության մեջ իր շարունակությունը չունեցավ։
Բնակելի տներ նախագծելիս Ն. Բունիաթյանը մտահոգված էր նաև ժամանակակից բնակարանի ներքին հարդարանքով։
 Նրա ստեղծագործական հետաքրքրությունների  շրջանակը  չէր  սահմափակվում  լոկ  հատակագծային  կամ  գեղարվեստահորինվածքային խնդիրների լուծմամբ. դրանով է հետաքրքիր ճարտարապետը, քանի որ իրստեղծագործությամբ նա ընդգրկում էր գաղափարների լայն շրջան` բնակարանի ներքին կահավորումից մինչև քաղաքաշինական տարբեր խնդիրներ։
Այսպիսով,  վերլուծելով  ճարտարապետ  Ն.  Բունիաթյանի  ստեղծագործությունը`սկսած  ամենավաղ  շրջանի  կառույցներից  մինչև  խորհրդային  շրջանում  կառուցվածհասարակական խոշոր շենքերը, կարելի է ասել, որ, չնայած իրենց տարաբնույթ լինելուն  (որը  նրա  ստեղծագործական  պրպտումների  արդյունք  էր),  ճարտարապետի  աշխատանքներում  կա  ներքին  ընդհանրություն,  որով  նրանք  առանձնանում  են  շրջապատի այլ կառույցներից։
 Ն. Բունիաթյանը ճարտարապետական յուրահատուկ ձեռագիր  ուներ.  նրա  ստեղծագործությունները  տարբերվում  են  ճարտարապետական  միջավայրում  յուրաքանչյուր  կառուցվածքի  տեղի,  նշանակության,  մասշտաբի  անսխալզգացողության կարողությամբ։
Չխախտելով  հին  քաղաքի  կառուցապատման  բնույթն  ու  կոլորիտը՝  ճարտարապետը  միևնույն  ժամանակ  նրանց  տալիս  է  գեղարվեստական  նոր  որակ։
  Ն.  Բունիաթյանի  շենքերն  այժմ  էլ  Երևանի  կենտրոնի  կառուցապատման  կարևոր  շեշտեր  ևմիաժամանակ անսամբլային լուծումների հավասարազոր անդամներ են։
 Ն. Բունիաթյան  քաղաքաշինարարը  չի  առանձնացնում  դրանք  մյուս  կառույցներից։
  Նա  գիտակցում էր հայկական ճարտարապետության գիտական ուսումնասիրության անհրաժեշտությունը։
  Կյանքի  վերջին  տարիներին  աշխատում  էր  «Հայաստանի  ճարտարապետության պատմություն» մեծածավալ աշխատության վրա1։
 Ցավոք, մահը, ի թիվս գիտական  այլ  աշխատանքների,  կանխեց  նաև  այս  աշխատության  ավարտը  և  մենագրության  հրատարակումը։
  Ճարտարապետը  չհասցրեց  նախապատրաստել  այն  հոդվածների հրատարակումը, որոնք նվիրված էին իր ուսումնասիրած հուշարձաններին`Աբուղամրենց  եկեղեցի,  Նիկործմինդա  տաճար,  Շիրակավանի  տաճար,  Դիրաքլարի2բազիլիկա,  Օղուզլուի  եկեղեցի,  Թիգնիսի  ամրոց,  Պտղնու  եկեղեցի,  Երերույքի  բազիլիկի  վերականգնման  նախագիծը  և  այդ  հուշարձանի  մենագրական  աշխատանքի1  Հետագայում  գիրքը  խմբագրվեց  և  հրատարակվեց  ճարտարապետության  դոկտոր  Յու.  Յարալովիկողմից,  տե՛ս  Буниатов  Н.,  Яралов  Ю.,  Архитектура  Армении.  Очерки  по  истории  архитектуры  народовСССР, Москва, 1950։
2 Այժմ` գյուղ Կառնուտ, Շիրակի մարզի Ախուրյանի շրջան։
հրատարակումը։
 Նշանավոր ճարտարապետ և մանկավարժ Ն. Բունիաթյանը մահացավ 1944 թ., Մոսկվայում, և թաղվեց հայկական գերեզմանատանը։
Ն.  Բունիաթյանի  ստեղծագործություններն  այսօր  արդեն  պատմություն  են  դարձել։
 Դրանք արտահայտում են ժամանակը. նրանցով մենք «կարդում» ենք, ճանաչում1920-1930-ական թթ. Երևանը։
 Երևանի առաջին գլխավոր ճարտարապետ, փայլուննախագծող և տեսաբան, ուսուցիչ, Հայաստանում ճարտարապետական բարձրագույնուսումնական հաստատության հիմնադիրներից Ն. Բունիաթյանն ընդմիշտ կմնա հայկական մշակույթի երախտավորների ցանկում։
Սոնա ՀակոբյանՆԻԿՈՂԱՅՈՍ ԲՈՒՆԻԱԹՅԱՆԻ ԱՎԱՆԴԸ XX ԴԱՐԻ ՀԱՅԿԱԿԱՆ ՃԱՐՏԱՐԱՊԵՏՈՒԹՅԱՆ ՄԵՋԲանալի բառեր՝ Հայաստանի ժամանակակից ճարտարապետություն, հայկական միջնադարյան ճարտարապետություն, Երերույքի բազիլիկա, Շիրակավանի տաճար, Խորհրդային Հայաստան, 1920-1930-ական թթ. երևանյան ճարտարապետություն, կոնստրուկտիվիզմ։
