ՄԵՂԱԴՐՅԱԼԻ ՀԱԿԸՆԴԴԵՄ ՀԱՐՑՄԱՆ ԻՐԱՎՈՒՆՔԸ՝ ԸՍՏՔՐԵԱԿԱՆ ԴԱՏԱՎԱՐՈՒԹՅԱՆ ՆՈՐ ՕՐԵՆՍԳՐՔԻ ՆԱԽԱԳԾԻՄեղադրյալի  հակընդդեմ  հարցման  իրավունքը  քրեական  դատավարության  կարևոր  ինստիտուտներից  մեկն  է,  որը  լայնորեն  կիրառվում  է  արտասահմանյան  երկրների պրակտիկայում` ամրագրված  լինելով տարբեր  մակարդակի  ակտերում։
  ՀՀ  քրեական  դատավարության  օրենսգիրքը  չի  սահմանումնման իրավունք, միևնույն ժամանակ այն ամրագրված է ՀՀ կողմից վավերացված  այնպիսի  միջազգային  իրավական  ակտերում,  ինչպիսիք  են՝  «Մարդուիրավունքների և հիմնարար ազատությունների պաշտպանության մասին» եվրոպական կոնվենցիան (այսուհետ` Եվրոպական կոնվենցիա) և «Քաղաքացիական  և  քաղաքական  իրավունքների  մասին»  միջազգային դաշնագիրը  (Հոդված  14,  3-րդ  կետ,  ե  ենթակետ)։
  Այս  ինստիտուտի  հիմնական  բովանդակությունը  հանգում  է  հետևյալին.  «Քրեական  հանցագործություն  կատարելու մեջմեղադրվող յուրաքանչյուր ոք իրավունք ունի հարցաքննելու իր դեմ ցուցմունքտվող  վկաներին կամ  իրավունք  ունենալու, որ այդ  վկաները  ենթարկվեն  հարցաքննության, և իրավունք ունենալ կանչելու ու հարցաքննելու իր օգտին ցուցմունք տված վկաներին նույն այն պայմաններում, ինչ իր դեմ ցուցմունք տվածվկաները» (Հոդված 6, 3-րդ կետ, դ ենթակետ)։
Մեղադրյալի հակընդդեմ հարցման իրավունքի իրացումը կոչված է ապահովելու քրեական դատավարության այնպիսի սկզբունքների արդյունավետ իրականցումը, ինչպիսիք են` գործի արդարացի քննության իրավունքը, կողմերիմրցակցությունը,  մեղադրյալի  պաշտպանության  իրավունքը։
  Հատկապես  ակնառու է այս ինստիտուտի կապը մրցակցության սկզբունքի հետ։
 Ինչպես իրավացիորեն  նշում  է  Հ.  Հ.  Ղուկասյանը`  նախագծի  տրամաբանությամբ  մրցակցության  մոդելի  անկյունաքարերը  դրված  են  մի  քանի  ելակետային  դրույթներում,  որոնցից  մեկն  էլ  դատապարտման  անթույլատրելիությունն  է  միայն  կամառավելապես  այնպիսի  անձի  ցուցմունքի  հիման  վրա,  որի  հակընդդեմ  հարցման  հնարավորություն  տվյալ  մեղադրյալը  կամ  նրա  պաշտպանը  կամ  նրաներկայացուցիչը  չեն  ունեցել1։
  Ակնհայտ  է,  որ  զրկելով  մեղադրյալին  իր  դեմցուցմունք տված անձին հարցաքննելու իրավունքից և դատաքննության փու1  Տե՛ս  Հ.  Ղուկասյան,  Մրցակցության  գաղափարախոսությունը ՀՀ  քրեական դատավարությաննոր  օրենսգրքի  նախագծում//  ՀՀ  քրեական  դատավարության  օրենսգրքի  նախագծի  հիմնախնդիրներ, «ՀՀ իրավաբանների միություն», Երևան, 2014, էջ 69-70։
լում  միայն  հրապարակելով  չներկայացած  վկայի  ցուցմունքները`  դատարանըկիրականացնի  մեղավորության  ապացուցման  գործառույթ`  արդյունքում  ոտնահարելով կողմերի հավասարության և մրցակցության սկզբունքները։
Նման պարագայում գործի ըստ էության քննության ժամանակ դատարանը,  հնարավորություն  չտալով  մեղադրյալին  հակընդդեմ  հարցման  միջոցովներկայացնել  և  հիմնավորել  սեփական  դիրքորոշումը,  զրկված  կլինի  գործիհանգամանքներին  օբյեկտիվ  գնահատական  տալու,  դրանց  հիմնավորվածությունն  ու  ապացուցվածությունը  հաստատելու,  գործի  դատաքննության  ընթացքում  առաջացող  հակասությունները  վերացնելու  հնարավորությունից։
Իսկ որպես հետևանք չի կարող իր ամբողջ ծավալով ապահովվել արդար դատաքննության և դատարանի անկողմնակալության սկզբունքների իրացումը։
Առաջին  անգամ  ազգային  օրենսդրության  մեջ  այս  ինստիտուտն  իր  ամրագրումը  ստացավ  Սահմանադրության  մակարդակով  (6.12.2015)`  «Մեղադրանքից  պաշտպանվելու իրավունքը» վերնագիրը կրող  հոդվածի տակ. «Հանցագործության  համար  մեղադրվող  յուրաքանչյուր  ոք  ունի  իր  դեմ  ցուցմունքտվող անձանց հարցման ենթարկելու իրավունք, կամ որ այդ անձինք ենթարկվեն հարցման, ինչպես նաև, որ իր օգտին ցուցմունք տվող անձինք կանչվեն ևհարցաքննվեն  նույն  պայմաններով,  ինչ  իր  դեմ  ցուցմունք  տված  անձինք»։
Սահմանադրության  մեջ  նման  նորամուծություն  անելն  արդեն  իսկ  առաջացնում  է  ճյուղային  օրենսդրության  մեջ  համապատասխան  փոփոխություններկատարելու  անհրաժեշտություն։
  Դրան  համապատասխան՝  ՀՀ  քրեական  դատավարության նոր օրենսգրքի նախագծում տեղ են գտել մեղադրյալի հակընդդեմ հարցման իրավունքին առնչվող մի քանի դրույթներ։
 Այսպես 43-րդ հոդվածը  սահմանում  է.  «Մեղադրյալը  սույն  օրենսգրքով  սահմանված  կարգով  իրավունք ունի  հակընդդեմ հարցման  ենթարկել  իր  դեմ  վկայած անձանց,  կամ, որայդ  անձինք  ենթարկվեն  հակընդդեմ  հարցման,  ինչպես  նաև,  որ  իր  օգտինվկայող  անձինք  կանչվեն  և  հարցաքննվեն  նույն  պայմաններով,  ինչ  իր  դեմվկայած անձինք»։
Ինչպես  տեսնում  ենք,  օրենսգրքի  առաջարկվող  կարգավորումը  ինստիտուտը  ներկայացնում  է  իրավունքի  տեսքով,  նախագիծը  ուղղակիորեն  չիպարտադրում  հետաքննության  մարմնին  հնարավորություն  տալ  մեղադրյալին՝  հարցեր  տալու  վկային,  եթե  կողմը  չի  միջնորդում  դրա  համար։
  Միևնույնժամանակ Նախագծի 22-րդ հոդվածի 7-րդ կետի համաձայն՝ մեղադրյալի դատապարտումը  չի  կարող  միայն  կամ  առավելապես  հիմնվել  այնպիսի  անձիցուցմունքի  վրա,  որի  հակընդդեմ  հարցման  հնարավորություն  տվյալ  մեղադրյալը  կամ  նրա պաշտպանը  կամ  ներկայացուցիչը  չեն  ունեցել։
  Ստացվում է,որ այն դեպքում, երբ գործի լուծման համար ձեռք է բերվել էական նշանակության  ցումունք,  սակայն  մեղադրյալի  հակընդդեմ  հարցման  իրավունքը  չի  ապահովվել,  առաջանում  է  կազուսային  իրավիճակ.  առկա  է  թույլատրելի  և  վերաբերելի  ապացույց,  որ  չի  կարող  անհրաժեշտ  չափով  օգտագործվել  գործովվճիռ կայացնելու համար։
 Սրանից կարելի է եզրակացնել, որ այդ ինստիտուտը,լինելով իրավունք մեղադրյալի համար, նաև պարտականություն է հետաքննության  մարմնի  համար,  քանի  որ,  ինչպես  տեսնում  ենք,  հակընդդեմ  հարցմանիրավունքի իրացումը բխում է գործի լրիվ և բազմակողմանի լուծման պահանջից։
Մարդու  իրավունքների  եվրոպական  դատարանը  (այսուհետ`  նաև  Եվրոպական դատարան) իր նախադեպային որոշումներում բազմիցս ընդգծել է, որմեղադրյալին  պետք  է  տրամադրվի  հնարավորություն՝  հարցեր  ուղղելու  վկաներին։
2  Եթե  վկային  հարցաքննելու  վերաբերյալ  մեղադրյալի  կողմից  ներկայացված  միջնորդությունը  պարտադիր  բնույթ  չունի,  բայց  միևնույն  ժամանակբավականին հիմնավորված է, անմիջականորեն կապված է մեղադրանքի հետև  կարող է  ուժեղացնել պաշտպանության  կողմի դիրքերը կամ  նույնիսկ  բերելմեղադրյալի արդարացմանը, ներպետական մարմինները պարտավոր են ներկայացնել ծանրակշիռ փաստարկներ միջնորդությունը մերժելու համար3։
Մեկ  այլ  գործով  էլ  սահմանվել  է,  որ  մեղադրյալի`  դատարանի  ներկայությամբ  կարևոր  վկայի  հետ  առերեսման  հնարավորությունը  արդար  դատաքննության  հիմնարար  տարրերից  մեկն  է4,  և  եթե  մեղադրանքը  կառուցված  էվկաների ցուցմունքների վրա, անհրաժեշտ է յուրաքանչյուր դեպքում ապահովել  մեղադրյալին  հարցեր  տալու  հնարավորությամբ։
  Եթե  մեղադրյալի  և  մեղադրանքի  վկայի  ցուցմունքների  միջև  առկա  են  հակասություններ,  քննիչնայդ դեպքում պետք է դիտարկի առերեսման անցկացման հնարավորությունըորպես պարտականություն5։
Սույն  հոդվածի  շրջանակներում  անհրաժեշտ  ենք  համարում  քննարկմանառարկա դարձնել այն անձանց սուբյեկտային կազմը, որոնց հակընդդեմ հարցման  ենթարկելու  հնարավորությունը  պետք  է  տրվի  մեղադրյալին։
  Այսպես՝  ՀՀՍահմանադրության  տեքստում  կիրառվում  են  «ցուցմունք  տվող  անձ»,  Նախագծում՝ «վկայած անձ», իսկ Եվրոպական կոնվենցիայում՝ «ցուցմունք տվողվկա»  հասկացությունները։
  Եվրոպական  դատարանը  «Դամիր  Սիբգատուլիննընդդեմ Ռուսաստանի գործով» նշել է, որ Եվրոպական կոնվենցիայի տեքստումկիրառվող «վկա» եզրույթը պետք է մեկնաբանել ավտոնոմ (ինքնավար) ձևով։
Գործում Իվանովոյի տարածաշրջանային դատարանը այլ ապացույցների հետմեկտեղ դիտարկել է նաև թվով 10 վկաների և պարոն Ա-ի` հանցագործությանենթադրյալ հանցակցի արտահայտած պնդումներն այն դեպքում, երբ վերջինսվկայի  դատավարական  կարգավիճակ  չուներ։
  Ո՛չ  վկաները,  ո՛չ  էլ  պարոն  Ա-ն2 Տե՛ս Мельников против Российской Федерации, 14.01.2010 թ., գանգատ N 23610/03, կետեր77-82։
3 Տե՛ս Topic v. Croatia 10.10.2013, գանգատ N 51355/10, կետ 42։
4 Տե՛ս Tarau v. Romania 24.05.2009, գանգատ N 3584/02, կետ 74։
5 Տե՛ս Андандонский против Российской Федерации, 28.09.2006 թ., գանգատ N 24015/02, կետ52։
ժյուրիի կամ դատարանի առջև չէին կանգնել։
 Եվրոպական դատարանը նշումէ, որ նախաքննության փուլի համար նրանց ներդրումը, ունենալով ծանրակշիռնշանակություն, ձևակերպվել էր գրավոր ձևով, ընթերցվել դատարանում և օգտագործվել  մեղադրյալի  դեմ  որպես  ապացույց6։
  Ըստ  էության,  Եվրոպականդատարանի նախադեպային իրավունքում արտահայտված գաղափարն այն է,որ  «վկա»  եզրույթն  անհրաժեշտ  է  մեկնաբանել`  վերացարկվելով  ազգային  օրենսդրական  ձևակերպումներից`  հիմքում  դնելով  մեղադրյալի  դեմ վկայած լինելու փաստը։
 Եվրոպական դատարանն իր մի շարք նախադեպային որոշումներում  նշել  է,  որ  Եվրոպական  կոնվենցիայի  «իմաստով  վկա»  հասկացությանտակ  են  մտնում  նաև  համակատարողնեը7,  մասնագետրը8  և  տուժողը9։
  Տրոֆիմովն  ընդդեմ  Ռուսաստանի  գործով  ներպետական  դատարանը,  մեղավորճանաչելով համակատարողներին թմրամիջոցների իրացման մեջ, հիմնվել է առավելապես  համակատարողներից  մեկի`  Ս-ի`  դատական  քննության  ժամանակ տված ցուցմունքների վրա։
 Գործի մեջ, մասնավորապես, նշվում է, որ Ս-նթմրամիջոցների  պահման  և  իրացման  միակ  ուղղակի  վկան  էր,  իսկ  գործիմյուս  վկաների  տված  ցուցմունքներն  ունեին  ոչ  անմիջական  բնույթ։
  Տարածաշրջանային  դատարանն  ընդգծել  է,  որ  վերջինիս  հարցաքննությունը  մեղքիհաստատման  համար  ուներ  վճռորոշ  նշանակություն։
  Նման  հանգամանքներում ակնառու է, որ նախաքննության փուլում տրված ցուցմունքներն ունեն առանձնահատուկ  կարևորություն՝  անձին  մեղավոր  ճանաչելու  համար,  և  չնայած  դրան`  իշխանությունները առերեսում  չեն  իրականացրել։
 Արդյունքում  Եվրոպական դատարանը եզրակացրել է, որ նման պարագայում համակատարողը, հաշվի առնելով կոնվենցիայի նպատակները, դիտարկվում է որպես վկա, ուստի այդ իրավիճակում առկա է կոնվենցիայի 6-րդ հոդվածի 3-րդ կետի դ ենթակետի միջև։
Մեղադրյալի  հակընդդեմ  հարցման,  այսպես  կոչված,  կոնֆրոնտացիայիիրավունքն  իր  ամրագրումն  է  ստացել  նաև  ԱՄՆ-ի  Սահմանադրության  6-րդուղղման տեքստի մեջ։
 Մասնավորապես այն սահմանում է, յուրաքանչյուր քրեական  վարույթի  շրջանակներում  մեղադրյալը  պետք  է  օգտվի  իր  դեմ  ցուցմունք  տված  վկաների  կոնֆրոնտացիայի  ենթարկելու  իրավունքից10։
  Ընդորում՝ «Քրոֆորդն ընդդեմ Վաշինգտոնի» գործում այս ինստիտուտը ստացել էբավականին  հետաքրքիր  մեկնաբանում,  և  առանձնացվել  է  երկու  կարևորհանգամանք11.6 Տե´ս Damir Sibgatullin v. Russia, 28.05.2014 թ., գանգատ N 1413/05, կետ 45։
7 Տե՛ս Case of Trofimov v. Russia, 02.03.2009 թ., գանգատ N 1111/02, կետ 37։
8  Տե՛ս Case Of Doorson v. The Netherlands, 26.03.1996 թ., գանգատ N 20524/92, կետ 72։
9 Տե՛ս Case of Vladimir Romanov v. Russia, 24.07.2008 թ., գանգատ N 41461/02, կետ 97։
10 Տե՛ս Sixth Amendment to The United States Constitution, https։
//www.law.cornell.edu/constitution/sixth_amendment (8.05.2016 թ. դրությամբ)։
11 Տե՛ս Crawford v. Washington, 2004https։
//en.wikipedia.org/wiki/Crawford_v._Washington (8.05.2016 թ. դրությամբ)։
Վկան այնպիսի ցուցմունքներ կրող անձն է, որոնք ուղղված են գործի համար նշանակություն ունեցող փաստերի հաստատմանը։
Միևնույն  ժամանակ  սահմանվել  է  վկայության  «ցուցմունքային»  լինելուպահանջ`  ներկայացնելով  մասնավոր  օրինակ։
  Այսպես՝  վկայությունը  համարվում է ոչ «ցուցմունքային», եթե այն կատարվել է ոստիկանության կողմից հարցաքննության ժամանակ այնպիսի պայմաններում, որոնք օբյեկտիվորեն վկայում  են,  որ  դրա  հիմնական  նպատակն  է  հնարավորության  չափով  աջակցություն տրամադրել ոստիկանությանը հրատապ և արտակարգ հարցի կարգավորման համար։
 «Ցուցմունքային» էլ կհամարվի այն պարագայում, երբ բացակայում  են  հրատապ,  արտակարգ  հանգամանքներ,  և  հիմնական  նպատակըհետաքննության համար կարևոր նշանակություն ունեցող դեպքերի, իրադարձությունների հաստատումը, ապացուցումն է։
Այստեղից կարելի է եզրակացնել, որ, փաստացի, ավտոնոմ մեկնաբանումէ կիրառվում նաև ԱՄՆ-ում, և հիմնական չափանիշը գործի համար նշանակություն ունեցող հանգամանքների վերաբերյալ տեղեկությունների տիրապետելնէ` անկախ դատավարական կարգավիճակից։
 Սակայն եթե կոնվենցիայով ինստիտուտը ներկայացվում է որպես իրավունք, ամերիկյան սահմանադրությամբայն սահմանվում է որպես պարտականություն։
 Դրանով էլ պայմանավորված էվկայությունների  դասակարգումը  ցուցմունքայինի  և  ոչ  ցուցմունքայինի։
  Ոչցուցմունքայինի օրինակ կարող ենք համարել այն իրավիճակը, երբ ցուցմունքէ վերցվում՝ նախկինում տրվածը ճշգրտելու համար, այդ դեպքում հակընդդեմհարցումն իրականացնելու պարտականություն չի առաջանում։
 Այսինքն՝ նմանդասակարգումը միտված է  ընդգծելու  ինստիտուտի  իրացման  անհրաժեշտությունը  գործի  համար  էական  նշանակություն  ունեցող  ցուցմունքների  առնչությամբ։
 Ինտիտուտը ամրագրելով որպես իրավունք՝ կարող են առաջանալ որոշակի ռիսկեր այն դեպքում, երբ համապատասխան միջնորդությունը չի բավարարվում։
 Ճիշտ  է`  նման պարագայում առկա  է  նաև  բողոքարկման  հնարավորությունը,  սակայն,  կարծում  ենք,  մեղադրյալի  իրավունքների  առավելագույնսպաշտպանության  պահանջից  բխում  է  հակընդդեմ  հարցման  իրավունքը  դիտել որպես պարտականություն։
Արդար դատաքննության և մասնավորապես պաշտպանության իրավունքի  համատեքստում  առանձնահատուկ  կարևորելով  հակընդդեմ  հարցման  իրավունքը`  Եվրոպական դատարանը, այդուհանդերձ,  սահմանել  է  նաև այդ իրավունքի իրավաչափ  սահմանափակման առանձին  պայմաններ։
  Ընդհանուրառմամբ  Եվրոպական  դատարանի  դիրքորոշումն  այն  է,  որ  Եվրոպական  կոնվենցիայի  6-րդ  հոդվածի  3-րդ  կետի  (դ)  ենթակետի  համաձայն`  մինչև  մեղադրյալին  դատապարտելը  դռնբաց  դատական  նիստում  նրա  ներկայությամբպետք է դիտարկվեն իր դեմ ներկայացված բոլոր ապացույցները` նպատակ ունենալով ապահովել մրցակցության սկզբունքի իրացումը։
 Միևնույն ժամանակ,Եվրոպական  դատարանի  նախադեպային  իրավունքի  համաձայն,  բացառություններն այդ սկզբունքից հնարավոր են, եթե դա չի խախտում պաշտպանության իրավունքը, որը պահանջում է, որ մեղադրյալին ներկայացվի պատշաճ ևբավարար  հնարավորություն՝  ներկայացնելու  առարկություններ  վկայի  ցուցմունքների  վերաբերյալ  և  հարցաքննելու  նրան  ցուցմունք  տալու  պահին  կամդատական  քննության  հետագա  փուլերին12։
  Վերոնշյալ  սկզբունքի  ապահովման  համար  Էլ  առանձնացվել  են  հետևյալ  պահանջները.  նախ  անհրաժեշտ  էվկայի  չներկայանալու  հիմնավոր  պատճառ,  և  երկրորդ,  եթե  մեղադրանքըհիմնվում  է  միայն  կամ  առավելապես  այն  անձի  տված  ցուցմունքների  վրա,  որին մեղադրյալը չի կարողացել որևէ կերպ հարցաքննել նախաքննության ժամանակ  կամ  դատաքննության  ընթացքում,  պաշտպանության  իրավունքներըսահմանափակված  են  առավել  չափով,  քան  թույլատրվում  է  6-րդ  հոդվածով։
Վկայի չներկայանալու համար հարգելի պատճառի առկայության հարցը պետքէ քննվի նախքան այն բանի պարզելը, թե հանդիսանո՞ւմ է արդյոք նման ապացույցը միակը կամ վճռորոշը։
 Եթե վկան ինքը չի ներկայանում ցուցմունք տալուհամար,  պարտադիր  կարգով  անհրաժեշտ  է  պարզել  բացակայության  հիմնավորվածությունը13։
Նախադեպային  իրավունքում  արտահայտված  վերոհիշյալ  դիրքորոշումները Եվրոպական դատարանը վերահաստատել է նաև «Գաբրիելյանն ընդդեմՀայաստանի» գործի քննության շրջանակներում` նշելով, որ վկայի բացակայությունը երկրից դեռևս հարգելի պատճառ ու բավարար հիմք չէ որ կարդարացնի այդ  վկային  չհարցաքննելը  և  իր  ցուցմունքները չներկայացնելը։
  Եթե  վկանբացակայում է երկրից, որտեղ վարույթն ընթանում է, դա ինքնին բավարար չէ6-րդ հոդվածի 3-րդ կետի (դ) ենթակետի պահանջները բավարարելու համար,որը  պայմանավորվող  պետություններից  պահանջում  է  ձեռնարկել  դրականքայլեր՝  մեղադրյալին  հնարավորություն  ընձեռելով  հարցաքննել  իր  դեմ  ցուցմունք տված վկաներին։
 Այդպիսի միջոցառումները կազմում են պայմանավորվող  պետությունների  կողմից  կատարման  ենթակա  պարտավորություններիմաս, որը պետք է երաշխավորի 6-րդ հոդվածով նախատեսված իրավունքներիարդյունավետ իրականացումը14։
Վճռաբեկ  դատարանը  «Արտակ  Գաբրիելյանն  ընդդեմ  Հայաստանի»  գործով Եվրոպական դատարանի վերոհիշյալ վճռի` որպես նոր հանգամանքի հիմքով հարուցված` դատական ակտի վերանայման վարույթի շրջանակներում ևսմեկ անգամ շեշտել է, որ. «(,,,) եթե մեղադրյալին դատավարության որևէ փուլումհնարավորություն  չի տրվում հարցեր  ուղղելու  իր  դեմ ցուցմունք  տված վկային,12 Տե՛ս Hummer v. Germany, 19.07.2012թ., գանգատ N 26171/07, կետ 38։
13  Տե՛ս  Al-  Khawaja and  Tahery v. the  United  Kingdom,  15.12.2011թ.,  գանգատ  N 26766/05  and22228/06, կետ 120։
14 Տե՛ս «Գաբրիելյանն ընդդեմ Հայաստանի», 10.07.2012 թ., գանգատ N 8088/05, կետեր 78, 8184։
ապա նա զրկվում  է  արդար  դատաքննության իրավունքից։
  (…)  Այդպիսի  ապացույցն օգտագործելու համար անհրաժեշտ է պահպանել երկու պահանջ, այն է՝ա) պետք է լինի հարգելի պատճառ՝ վկայի չներկայանալու համար,բ)  անձի  դատապարտումը  ամբողջապես  կամ  վճռական  չափով  չպետք  էհիմնված լինի այդպիսի ապացույցի վրա։
Այլ  խոսքով՝  հակընդդեմ  հարցման  իրավունքով  չապահովված  վկայի  ցուցմունքը մեղադրական դատավճռի հիմքում դնելն արդար դատաքննության իրավունքի  խախտման  չի  հանգեցնի,  եթե  վկայի  բացակայությունը  եղել  է  արդարացված, և եթե այդ ապացույցը վճռական կշիռ չի ունեցել անձի մեղքը հաստատող ապացույցների զանգվածում։
 Ընդ որում՝ նման ապացույցն օգտագործելուհամար  դատարանը  պարտավոր  է  ներկայացնել  պատշաճ  պատճառաբանություններ։
 Եվրոպական դատարանը շեշտել է, որ նույնիսկ այն դեպքում, երբ բացակայող  վկայի  ցուցմունքը  միակ  կամ  վճռորոշ  ապացույցը  չէ,  վկային  չհարցաքննելու  համար  լավ  պատճառաբանություն  չներկայացնելը  հանգեցնում  էարդար դատաքննության իրավունքի խախտման»15։
Այստեղից  կարելի  է  եզրակացնել,  որ  այն  հարցի  պարզումը,  թե  արդյոքվկայի չներկայանալը հարգելի է, թե ոչ հարգելի, որպես պոզիտիվ պարտականություն՝ դրվում է պետության վրա, ընդ որում՝ պարզապես արձանագրել, ինչպես  նախորդ  վճռում,  որ  վկան  տվյալ  պահին  երկրից  բացակայում  է,  ոչ  միկերպ չի կարող մեկնաբանվել որպես վկային չհարցաքննելու հարգելի հիմնավորում։
Հնարավոր են իրավիճակներ, երբ հակընդդեմ հարցման իրավունքի իրացումը  վկայի  ներգրավմամբ  հնարավոր  չէ,  և  առաջանում  է  այնպիսի  ապացույցների օգտագործման անհրաժեշտություն, որ ձեռք են բերվել նախաքննության փուլում, ինչպես, օրինակ, վկայի մահվան դեպքում, կամ եթե նա օգտվումէ լռելու իրավունքից, եթե համապատասխան մարմինների գործողությունները`ուղղված անձին բերման ենթարկելուն, արդյունքի չեն բերել։
 Եվրոպական դատարանը  նշել  է,  որ  հաշվի  առնելով  այն  հանգամանքը,  որ  վկայի  բացակայությունը  կարող  է  բացասաբար  ազդել  պաշտպանության  իրավունքի  վրա,  եթեվկան  չի  քննվել  դատավարության  նախորդ  փուլերից  որևէ  մեկում,  վկաներիգրավոր  ձևակերպված  ցուցմունքների  օգտագործումը  ցուցմունքների  անմիջական  տալու  փոխարեն  պետք  է  կիրառվի  որպես  ծայրահեղ  միջոց16։
  Այս  առումով  հարկ  է  նշել,  որ  Նախագիծն  ուղղակիորեն  նախատեսում  է  ցուցմունքների  ինչպես  նաև  դրան  կցված  հավելվածների  (նկարների,  գծագրերի,  սխեմաների,  լուսանկարների,  ձայնագրությունների,  տեսագրությունների,  նկարա15 Տե՛ս ՀՀ Վճռաբեկ դատարան, քրեական գործ թիվ ՎԲ-04/13, 13.09.2013 թ.։
16 Տե՛ս Al- Khawaja and Tahery v. the United Kingdom, 15.12.2011 թ., գանգատ N 26766/05 and22228/06, կետ 125։
հանումների, տեսաֆիլմերի) հրապարակման հնարավորությունը դատաքննության ընթացքում հետևյալ դեպքերում. •  մինչդատական  վարույթում  անձի  ցուցմունքը  սույն  օրենսգրքի  պահանջներին համապատասխան դեպոնացվել է. •  առկա  է  էական  հակասություն  անձի՝  դատարանում  և  նախկինումտված ցուցմունքների միջև. •  օգտվելով  իր  սահմանադրական  իրավունքից՝  մեղադրյալն  իրավաչափորեն հրաժարվել է դատարանում ցուցմունք տալուց. •  անձը  մահացել  է,  և  մինչդատական  վարույթում  ծանր  հիվանդությանհիմքով  տվյալ  անձի  ցուցմունքի  դեպոնացման  անհրաժեշտությունըողջամտորեն բացակայել է։
Առանձնահատուկ  հետաքրքրություն  է  ներկայացնում  հատկապես  ցուցմունքների դատական դեպոնացման ինստիտուտը. Նախագծի 312-րդ հոդվածի համաձայն` «ցուցմունքների դատական դեպոնացումը կատարվում է՝ 1) մեղադրյալի խոստովանական ցուցմունքի արժանահավատության ապահովմաննպատակով՝  քննիչի  միջնորդությամբ.  2)  դատաքննությանը  ներկայանալուհնարավորություն չունենալու հիմնավոր ենթադրության պարագայում ցանկացած  անձից  արժանահավատ  ցուցմունք  ստանալու  նպատակով՝  քննիչի  կամվարույթի  մասնավոր  մասնակցի  միջնորդությամբ»։
  Սրանից  կարող  ենք  հետևություն  անել,  որ  նման  ինստիտուտի  ներդրումը  մեծապես  նպաստում  է  հակընդդեմ հարցման իրավունքի իրացմանը։
Այսպիսով՝ կարող ենք եզրակացնել, որ մեղադրյալի հակընդդեմ հարցմանիրավունքի  ներդրումը  ազգային  օրենսդրության  մեջ  բավականին  առաջադիմական քայլ է, որը կնպաստի արդար դատաքննության իրավունքի արդյունավետ իրականացմանը։
Լուիզա ՄելիքսեթյանՄԵՂԱԴՐՅԱԼԻ ՀԱԿԸՆԴԴԵՄ ՀԱՐՑՄԱՆ ԻՐԱՎՈՒՆՔԸ՝ ԸՍՏ ՔՐԵԱԿԱՆԴԱՏԱՎԱՐՈՒԹՅԱՆ ՆՈՐ ՕՐԵՆՍԳՐՔԻ ՆԱԽԱԳԾԻԲանալի բառեր` հակընդդեմ հարցման իրավունք, մրցակցություն, արդար դատաքննություն,վկա, մեղադրյալ, ցուցմունք տվող անձ, կոնֆրոնտացիաԱմփոփում։
