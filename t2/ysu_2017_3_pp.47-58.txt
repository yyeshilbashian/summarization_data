ԴԱՏԱԿԱՆ ՔՆՆՈՒԹՅԱՆ ԱՐԱԳԱՑՎԱԾ ԿԱՐԳ ԿԻՐԱՌԵԼՈՒ ՀԻՄՆԱԽՆԴԻՐՆԵՐԸԴատական  քննության  արագացված  կարգ  (այսուհետ՝  արագացված  դատաքննություն)  կիրառելու  էությունն  այն  է,  որ  առաջադրված  մեղադրանքիհետ ամբաստանյալի համաձայնության դեպքում դատարանը քրեական գործիըստ էության քննություն չի կատարում։
 Արագացված դատաքննություն կիրառելու նպատակը ոչ մեծ, միջին ծանրության, ինչպես նաև ծանր հանցագործությունների  վերաբերյալ  գործերով  վարույթի  պարզեցումն  է՝  ապահովելու  համար  արդարադատության  հնարավորինս  արագ  և  արդյունավետ  իրականացումը։
 Վարույթի այս կարգը սահմանելիս հաշվի են առնվել նաև կողմերի, առաջին հերթին՝ ամբաստանյալի շահերը։
 Վերջինս շահագրգռված է, որ դատարանը  իրավունքների  և  օրինական  շահերի  պաշտպանությունն  իրականացնիառանց  անհիմն  ձգձգումների  և  դատավարական  տարատեսակ  միջոցների(հատկապես՝ կալանավորման՝ որպես խափանման միջոցի) կիրառման1։
Արագացված  դատաքննության  առանձնահատկություններից  մեկը  դրակիրառման դեպքում պատիժ նշանակելու կարգն է։
 Դատարանը արագացվածկարգով դատական քննության արդյունքում մեղադրական դատավճիռ կայացնելիս նշանակում է պատիժ, որը չի կարող գերազանցել կատարված հանցագործության  համար  նախատեսված  առավել  խիստ  պատժի  երկու  երրորդը,իսկ եթե առավել խիստ պատժի երկու երրորդը փոքր է տվյալ հանցագործության համար նախատեսված առավել մեղմ պատժից, ապա առավել մեղմ պատիժը  (ՀՀ  քրեական  դատավարության  օրենսգրքի  (այսուհետ՝  ՔԴՕ)  375.3-րդհոդվածի 6-րդ մաս)։
Պատիժ  նշանակելու  առանձնահատուկ  կարգ  է  նախատեսված  նաև  ՀՀքրեական օրենսգրքի 67.1-րդ հոդվածի 2-րդ մասով, համաձայն որի՝ «Հանցագործությունների  ռեցիդիվի  համար  նշանակված  պատիժը  չի  կարող  պակասլինել  ՀՀ  քրեական  օրենսգրքի  Հատուկ  մասի  համապատասխան  հոդվածիսանկցիայով նախատեսված առավելագույն պատժի կեսից։
1 Տե՛ս Ղամբարյան Ա., Քրեական դատավարության պարզեցման հիմնախնդիրները, Գիտագործնական ձեռնարկ, Եր., 2011, էջ 106։
Հանցագործությունների վտանգավոր ռեցիդիվի համար նշանակված պատիժը  չի  կարող  պակաս  լինել ՀՀ  քրեական  օրենսգրքի  Հատուկ  մասի  համապատասխան  հոդվածի  սանկցիայով  նախատեսված  առավելագույն  պատժիերկու երրորդից։
Հանցագործությունների  առանձնապես  վտանգավոր  ռեցիդիվի  համարնշանակված  պատիժը  չի  կարող  պակաս  լինել  ՀՀ  քրեական  օրենսգրքի  Հատուկ մասի համապատասխան հոդվածի սանկցիայով նախատեսված առավելագույն պատժի երեք քառորդից»։
Վերը նշված երկու նորմերի միջև առկա հակասությունը լուծեց ՀՀ Վճռաբեկ  դատարանը  ՏԴ/0071/01/13  քրեական  գործով  31.05.2014  թ.  որոշմամբ,ըստ որի, «Իրավական ակտերի մասին» ՀՀ օրենքի 24-րդ հոդվածի 3-րդ մասիհամաձայն` «Միևնույն մարմնի նոր ընդունած իրավական ակտը չպետք է հակասի  նախկինում  ընդունված  և  ուժի  մեջ  մտած  հավասար  իրավաբանականուժ  ունեցող  իրավական  ակտերին։
  Միևնույն  մարմնի  ընդունած  հավասարիրավաբանական  ուժ  ունեցող  իրավական  ակտերի  միջև  հակասություններիդեպքում գործում են ավելի վաղ ուժի մեջ մտած իրավական ակտի նորմերը,(...)»։
Վճռաբեկ դատարանն արձանագրել է, որ ՀՀ քրեական դատավարությանօրենսգրքի  375.3-րդ  հոդվածը  գործում  է  «ՀՀ  քրեական  դատավարությանօրենսգրքում  փոփոխություններ  և  լրացումներ  կատարելու  մասին»  2007թվականի փետրվարի 21-ին ընդունված ՀՀ ՀՕ-93-Ն օրենքի խմբագրությամբ,մինչդեռ  ՀՀ  քրեական  օրենսգրքի  67.1-րդ  հոդվածը`  «ՀՀ  քրեականօրենսգրքում  փոփոխություններ  և  լրացումներ  կատարելու  մասին»  2011թվականի մայիսի 23-ին ընդունված ՀՀ ՀՕ-143-Ն օրենքի խմբագրությամբ։
 Այսինքն`  արագացված  դատական  քննության  կարգ  նախատեսող  ՀՀ  քրեականդատավարության օրենսգրքի 9.1-րդ բաժինն ավելի վաղ է ուժի մեջ մտել, քանհանցագործությունների  ռեցիդիվի  դեպքում  պատիժ  նշանակելու  կանոններնախատեսող 67.1-րդ հոդվածը։
Վերոշարադրյալ եզրահանգումը գնահատելով «Իրավական ակտերի մասին» ՀՀ օրենքի 24-րդ հոդվածի 3-րդ մասի համատեքստում՝ Վճռաբեկ դատարանն  արձանագրել  է,  որ  պետք  է  գործի  ավելի  վաղ  ուժի  մեջ  մտած  իրավական ակտը՝ «ՀՀ քրեական դատավարության օրենսգրքում փոփոխություններև լրացումներ կատարելու մասին» 2007 թվականի փետրվարի 21-ին ընդունված ՀՀ ՀՕ-93-Ն օրենքով լրացված ՀՀ քրեական դատավարության օրենսգրքի 375.3-րդ հոդվածը»։
Արագացված  դատաքննությունը  գործող  օրենսդրական  կարգավորմանպայմաններում  կիրառվում  է  օրենսդրորեն  սահմանված  և  դատական  պրակտիկայում  մշակված  հստակ  պայմանների  առկայության  պարագայում։
  Դրանցից  որևէ  մեկի  բացակայության  դեպքում  արագացված  դատաքննության  կիրառումը անթույլատրելի է։
Առաջին պայմանը ամբաստանյալի (մեղադրյալի) կողմից իրեն առաջադրված  մեղադրանքին  հետ  համաձայնելը  և  արագացված  դատաքննություն  կիրառելու վերաբերյալ միջնորդությամբ հանդես գալն է։
 Այս ինստիտուտի գլխավոր առանձնահատկությունն այն է, որ առաջնային նշանակություն տրվում է ոչթե դատարանում գործի հանգամանքների բազմակողմանի և լրիվ հետազոտմանը,  այլ  ամբաստանյալի  (մեղադրյալի)  կողմից  իրեն  առաջադրված  մեղադրանքին համաձայնելուն։
 Դատարանում գործի լուծման նման կառուցակարգը հիմնվում է այն դրույթի վրա, համաձայն որի, երբ մրցակցային դատավարություններում կողմն ընդունում է վիճելի փաստը, դրա հետազոտումը չի պահանջվում։
Դատական քննության արագացված կարգ կիրառվում է միայն այն դեպքում, երբ մեղադրյալը կամ ամբաստանյալը համաձայն է կատարված արարքիփաստական հանգամանքների, մեղքի ձևի, շարժառիթների, արարքի իրավական գնահատականի, ինչպես նաև պատճառված վնասի բնույթի և չափի վերաբերյալ մեղադրական եզրակացության մեջ առկա ենթադրություններին։
 Այնհանցագործությունների  վերաբերյալ  գործերով,  որոնցով  ներկայացված  քաղաքացիական հայցի առարկայի ծավալի մեջ ներառված գույքային վնասը համընկնում  է  մեղադրանքի  ծավալի  մեջ  ներառված  գույքային  վնասին,  ներկայացված քաղաքացիական հայցը ամբաստանյալի կողմից լրիվ կամ մասնակիչընդունելը նշանակում է, որ նա լրիվ կամ մասնակի համաձայն չէ իրեն առաջադրված մեղադրանքին։
 Հետևաբար, նման դեպքերում դատարանը ամբաստանյալի  կողմից  հայցի  հետ  չհամաձայնելը  պետք  է  գնահատի  որպես  առաջադրված մեղադրանքին ամբաստանյալի կամ մեղադրյալի լրիվ կամ մասնակի անհամաձայնություն և դրա հիման վրա մերժի դատական քննության արագացված  կարգ  կիրառելու  միջնորդությունը։
  Այլ  խոսքով՝  այն  դեպքում,  երբարագացված կարգով դատական քննության ժամանակ դատարանը պարզումէ, որ ամբաստանյալը համաձայն չէ պատճառված վնասի բնույթի և չափի վերաբերյալ մեղադրական եզրակացության մեջ առկա ենթադրությանը, դատարանը պետք է որոշում կայացնի արագացված դատական քննություն չկիրառելու և ընդհանուր կարգով դատաքննություն անցկացնելու մասին2։
Երկրորդ  պայմանը  ամբաստանյալի  կամ  մեղադրյալի  կողմից  իր  ներկայացրած  միջնորդության  բնույթն  ու  հետևանքները  գիտակցելն  է։
  Դա  նշանակում է, որ ամբաստանյալը (մեղադրյալը) գիտակցում է արագացված դատաքննություն կիրառելու միջնորդության բնույթը և դրա հիման վրա իրականացվող2 Տե՛ս ՀՀ Վճռաբեկ դատարանի ԵԿԴ/0219/01/11 քրեական գործով 01.11.2012 թ. որոշումը։
դատական  քննության  էությունը  (քրեական  գործով  ձեռք  բերված  ապացույցների ընդհանուր կարգով սահմանված հետազոտություն չի կատարվում), հետևանքները,  դատավճիռ  կայացնելու  կարգը  և  կայացված  դատավճիռը  բողոքարկելու  սահմանափակումները  (դատավճիռը  կարող  է  բողոքարկվել  քրեական  դատավարության  օրենսգրքով  նախատեսված  կարգով՝  բացառությամբՀՀ ՔԴՕ-ի 395-րդ հոդվածի 1-ին կետով նախատեսված հիմքի, ըստ որի՝ բողոքարկված դատական ակտը բեկանվում է կամ փոփոխվում, եթե թույլ է տրվելդատական սխալ, այն է՝ գործի փաստական հանգամանքների մասին դատական  ակտում  շարադրված  դատարանի  հետևությունները  չեն  համապատասխանում վերաքննիչ դատարանում հետազոտված ապացույցներին)։
Երրորդ  պայմանը  միջնորդությունը  կամավոր,  պաշտպանի  հետ  խորհրդակցելուց հետո և քրեական գործը դատարան ուղարկելու պահից մինչև դատաքննությունն  սկսվելը  ներկայացնելն  է։
  Միջնորդության  կամավոր  ներկայացված  լինելը  ենթադրում  է,  որ  առկա  չեն  ողջամիտ  հիմքեր  կասկածի  տակդնելու  ամբաստանյալի  կամաարտահայտության  համապատասխանությունընրա բուն կամքին։
 Այս դեպքում գործում է այն կանխավարկածը, ըստ որի՝ ամբաստանյալի  կամաարտահայտությունը  համապատասխանում  է  նրա  բունկամ-քին։
 Սակայն այս կանխավարկածը կարող է հաղթահարվել, եթե դատարանը պարզի, որ ամբաստանյալը (մեղադրյալը) միջնորդությունը ներկայացրելէ  սպառնալիքի  ազդեցության  տակ։
  Նման  դեպքում  դատարանը  միջնորդությունը մերժում է, և դատաքննությունն իրականացվում է ընդհանուր կարգով։
Պաշտպանի  հետ  խորհրդակցելու  նպատակն  այն  է,  որ  ամբաստանյալին  (մեղադրյալին)  հանգամանորեն  պարզաբանվի  արագացված  դատաքննությունանցկացնելու  էությունը,  հետևանքները,  դատավճիռ  կայացնելու  և  այն  բողոքարկելու կարգը։
 Ընդ որում՝ մինչև խորհրդակցելը պաշտպանը պետք է ծանոթանա գործի նյութերին և համոզված լինի, որ իր պաշտպանյալին առաջադրված  մեղադրանքը  հիմնավորված  է  և  հաստատվում  է  գործով  հավաքվածապացույցներով։
Հաջորդ պայմանը քրեական գործի վարույթը կարճելու հիմքերի բացակայությունն  է։
  Անհրաժեշտ  է  նաև,  որ  անձին  մեղսագրվող  հանցանքի  համարպատիժը չգերազանցի 10 տարի ժամկետով ազատազրկումը։
Արագացված  դատաքննության  պայմաններից  է  արագացված  կարգ  կիրառելու դեմ մեղադրողի չառարկելը։
 ՀՀ Վճռաբեկ դատարանը այս հարցի վերաբերյալ  արտահայտել  է  հետևյալ  իրավական  դիրքորոշումը.  «Մեղադրողիկողմից արագացված կարգի դեմ առարկելը բացառում է դատարանի կողմիցդրա  կիրառումը,  իսկ  չառարկելը  ենթադրում  է  այն  կիրառելու  մեղադրողի«լռելյայն»  համաձայնություն։
  (...)  Վճռաբեկ  դատարանը  գտնում  է,  որ  արագացված  դատաքննության  դեմ  առարկելիս  մեղադրողի  կողմից  պետք  է  ներկայացվեն  համապատասխան  փաստարկներ,  հակառակ  դեպքում  մեղադրողին այդպիսի իրավունքով օժտելը կարող է հանգեցնել կամայականությունների, խախտել օրենքի և դատարանի առջև բոլորի հավասարության սկզբունքը,ինչպես  նաև  իմաստազրկել  արագացված  դատաքննության  ինստիտուտի  վերը  հիշատակված  նպատակները,  ինչն  անթույլատրելի  է  և  չի  բխում  այդ  ինստիտուտի տրամաբանությունից։
 (...)»։
3 ՔԴՕ-ն  որևէ  կանոն  կամ  ընթացակարգ  չի  սահմանում,  որն  ամրագրերտուժող  կողմի  (այդ  թվում՝  տուժողի,  տուժողի  ներկայացուցչի  և  օրինականներկայացուցչի,  տուժողի  իրավահաջորդի)  ներգրավվածությունը  արագացված  դատաքննություն  կիրառելու  կամ  չկիրառելու  հարցը  լուծելիս։
  Այլ  կերպ՝տուժող  կողմի  դիրքորոշումը  հաշվի  առնելու  պահանջ  ՔԴՕ-ում  ամրագրվածչէ ոչ մեղադրողի համար արագացված դատական քննության դեմ առարկելուկամ չառարկելու հարցը լուծելիս և ոչ էլ դատարանի համար արագացված դատական քննության անցնելու մասին որոշում կայացնելիս։
 Այս հարցի վերաբերյալ Վճռաբեկ դատարանը հայտնել է հետևյալ իրավական դիրքորոշումը. «(...)[Ի]ր  խախտված  իրավունքները  վերականգնելու  (...)  համար»  սահմանադրական ձևակերպումը որոշակիորեն վերաբերելի է նաև քրեական գործով տուժողին (նաև տուժողի իրավահաջորդին), քանի որ տուժողն այն անձն է, որի իրավունքները  հանցագործությամբ  խախտվում  են։
  Ընդ  որում՝  տուժողի  իրավաչափ  շահերի  շրջանակում  է  իրեն  հասցված  վնասի  վերականգնումը,  իրենվնաս  պատճառած  արարքի  հանգամանքների  լրիվ  բացահայտումը  ու  դրաճիշտ  քրեաիրավական  որակումը,  իր  նկատմամբ  հանցանք  կատարած  անձիդատապարտումը  և  արդարացի  պատժի  նշանակումը։
  Այդ  շահերի  ապահովման  երաշխիքներից  է  տուժողի  իրավունքը,  որպեսզի  իր  գործով  դատականքննությունն ընթանա «արդարության բոլոր պահանջների պահպանմամբ»։
19.  Տուժողի  համար  իր գործի «արդարության  բոլոր  պահանջների  պահպանմամբ» քննությունը, inter alia, ենթադրում է, որ.ա.  դատախազը  (մեղադրողը)  արագացված  դատական  քննության  դեմառարկելու կամ չառարկելու հարցը լուծելիս պետք է հաշվի առնի տուժողի դիքորոշումը՝  որպես  մեղադրանքի  կողմի  սուբյեկտ  (ՀՀ  քրեական  դատավարության օրենսգրքի 6-րդ հոդվածի 21-րդ կետ),բ.  դատարանը  չի  կարող  անցնել  դատական  քննության  արագացվածկարգի՝ առանց այդ հարցի կապակցությամբ տուժողի դիքորոշումը պարզելու,գ. դատարանը կարող է դատական քննության արագացված կարգ կիրառելու մասին մեղադրյալի միջնորդությունը մերժել, եթե դրա դեմ առարկում էտուժողը։
  Այդ  դեպքում  դատարանը  կայացնում  է  առանձին  որոշում,  որում3 Տես ՀՀ Վճռաբեկ դատարանի ԼԴ/0019/01/14 քրեական գործով 05.06.2015թ. որոշում։
պատճառաբանում է արագացված դատական քննության արդյունքում տուժողի օրինական շահերի վտանգման հանգամանքը։
20. Դատախազի (մեղադրողի) և դատարանի համար, սույն որոշման նախորդ կետի հիման վրա, համապատասխանաբար դատական քննության արագացված  կարգի  դեմ  առարկելու  և  ամբաստանյալի  համապատասխան  միջնորդությունը մերժելու հարցը լուծելիս տուժողի դիրքորոշումը պետք է վճռական նշանակություն ունենա մասնավորապես այն դեպքում, երբ տուժողը՝ա.  ողջամտորեն  հիմնավորում  է,  որ  իրեն  հասցված  վնասն  ամբողջությամբ հատուցված չէ,բ. փաստարկված առարկում է գործի փաստական հանգամանքների դեմ(…)»4։
Վերոնշյալ որոշումից բխում է, որ տուժող կողմի (այսուհետ՝ տուժող) դիրքորոշումը չի կրում պարտադիր բնույթ ո՛չ դատախազի, ո՛չ էլ դատարանի համար (դատախազը պետք է հաշվի առնի տուժողի դիրքորոշումը արագացվածդատաքննության  դեմ  առարկելու  կամ  չառարկելու  հարցը  լուծելիս,  իսկ  դատարանը կարող է մերժել միջնորդությունը, եթե դրա դեմ առարկում է տուժողը)։
 Նրանք այս հարցի կապակցությամբ ունեն հայեցողական լիազորություն։
Միաժամանակ  ընդհանուր  կանոնից  նախատեսվում  է  բացառություն.  տուժողի դիրքորոշումը ունենում է վճռական նշանակություն, երբ վերջինս ողջամտորեն հիմնավորում է, որ իրեն հասցված վնասն ամբողջությամբ հատուցված չէկամ  փաստարկված  առարկում  է  գործի  փաստական  հանգամանքների  դեմ։
Գտնում  ենք,  որ  տուժողի  դիրքորոշմանը  վճռական  նշանակություն  տալը  միայն  վերը  նշված  երկու  դեպքերում  չի  բխում  վերջինիս  «արդարության  բոլորպահանջների  պահպանմամբ»  իր  գործի  քննության  իրավունքից,  քանի  որտուժողի  իրավաչափ  շահերի  շրջանակում  է  ոչ  միայն  հանցագործությամբիրեն  հասցված  վնասի  վերականգնումը,  այլ  նաև  իրեն  վնաս  պատճառածարարքի հանգամանքների լրիվ բացահայտումը ու դրա ճիշտ քրեաիրավականորակումը, իր նկատմամբ հանցանք կատարած անձի դատապարտումը և արդարացի պատժի նշանակումը5։
 Այսպիսով, նման սահմանափակում նախատեսելը  խախտում  է  տուժողի  «արդարության  բոլոր  պահանջների  պահպանմամբ» իր գործի քննության իրավունքը, հետևաբար դա պետք է վերացվի։
Արագացված դատաքննություն կիրառելու կամ չկիրառելու հարցը լուծելըկանխորոշում է տվյալ քրեական գործով դատավարության ձևը։
 Տուժողի դիրքորոշմանը պարտադիր բնույթ չտալը, երբ նման բնույթ ունի ամբաստանյալիդիրքորոշումը, խախտում է կողմերի իրավահավասարության սկզբունքը։
 ԸստՄարդու իրավունքների եվրոպական դատարանի նախադեպային իրավունքի՝4 Տե՛ս ՀՀ Վճռաբեկ դատարանի՝ ԵՇԴ/0097/01/09 քրեական գործով 26.03.2010 թ. որոշումը։
5 Տե՛ս ՀՀ Վճռաբեկ դատարանի՝ ԵՇԴ/0097/01/09 քրեական գործով 26.03.2010 թ. որոշումը։
կողմերի  հավասարությունն  արդարացի  դատական  քննության  առավել  լայնհասկացության  բաղկացուցիչ  տարրերից  է.  այն  պահանջում  է,  կողմերից  յուրաքանչյուրը ունենա իր գործն այնպիսի պայմաններում ներկայացնելու ողջամիտ հնարավորություն, երբ կողմերից որևէ մեկը հակառակ կողմի նկատմամբակնհայտ առավելություն չունի6։
Տուժողի  դիրքորոշմանը  պարտադիր  բնույթ  է  տրված  ՌԴ  քրեական  դատավարության օրենսգրքով, որի 314-րդ հոդվածի 1-ին մասի համաձայն՝ արագացված դատաքննություն կիրառելու համար բավական չէ միայն մեղադրյալիմիջնորդությունը, այլ պահանջվում է նաև պետական կամ մասնավոր մեղադրողի և տուժողի համաձայնությունը։
 Ըստ նույն հոդվածի 4-րդ մասի՝ եթե պետական կամ մասնավոր մեղադրողը և (կամ) տուժողը առարկում է մեղադրյալի  միջնորդության  դեմ,  ապա  քրեական  գործի  քննությունը  իրականացվում  էընդհանուր  կարգով։
  Այսպիսով,  ՌԴ  քրեադատավարական  օրենսդրությամբտուժողի  առարկելը  բավարար  է  միջնորդությունը  մերժելու  համար  նույնիսկայն դեպքերում, երբ տուժողը չի հիմնավորում իր առարկությունը։
Վերոգրյալ փաստարկների հիման վրա գտնում ենք, որ անհրաժեշտ է որպես  արագացված  դատաքննության  պարտադիր  պայման  սահմանել  արագացված դատաքննություն կիրառելու դեմ տուժողի չառարկելը։
Արագացված  դատաքննության  պայման  է  համարվում  ամբաստանյալիկամ մեղադրյալի տասնութ տարին լրացած լինելն ենթադրյալ հանցանքը կատարելու  պահին։
  Այս  պայմանը  սահմանվել  է  ՀՀ  Վճռաբեկ  դատարանի  կողմից7։
Նշված  ինստիտուտի  կիրառման  կապակցությամբ  պրակտիկայում  առաջացած հաջորդ հիմնահարցն այն է, թե արդյոք դատարանը իրավունք ունի հետազոտել ապացույցներ արագացված դատաքննություն կիրառելու դեպքում։
ՔԴՕ  375.3-րդ  հոդվածի  5-րդ  մասի  համաձայն՝  «Դատարանը  արագացված կարգով դատաքննություն անցկացնելիս քրեական գործով ձեռք բերվածապացույցների  ընդհանուր  կարգով  սահմանված  հետազոտություն  չի  կատարում։
 Սակայն ուսումնասիրում է ամբաստանյալի անձը բնութագրող տվյալները, պատասխանատվությունը և պատիժը մեղմացնող ու ծանրացնող հանգամանքները»։
ՀՀ ՔԴՕ 107-րդ հոդվածի համաձայն. «Միայն ապացույցների հիման վրաեն հաստատվում՝6  Տե՛ս  Մարդու  իրավունքների  եվրոպական  դատարանի՝  Կրեսն  ընդդեմ  Ֆրանսիայի  գործով07.06.2001 թ. որոշումը։
7 ՀՀ Վճռաբեկ դատարանի ՏԴ/0145/01/11 քրեական գործով 08.06.2012 թ. որոշումը։
5) քրեական օրենքով նախատեսված պատասխանատվությունը մեղմացնող և խստացնող հանգամանքները։
 (...)»Չնայած  արագացված  դատաքննության  ընթացքում  ապացույցների  ընդհանուր կարգով սահմանված հետազոտություն չի կատարվում, սակայն սա չիկարող  մեկնաբանվել  որպես  ապացույցներ  հետազոտելու  արգելք։
  Արագացված  դատաքննության  ընթացքում  պետք  է  ուսումնասիրվեն  ամբաստանյալիանձը բնութագրող տվյալները, պատասխանատվությունը և պատիժը մեղմացնող  ու  ծանրացնող  հանգամանքները,  որոնք  կարող  են  հաստատվել  միայնապացույցների հիման վրա։
 Այսպիսով՝ արագացված դատաքննություն կիրառելու դեպքում ապացույցները ուսումնասիրվում են բացառապես ամբաստանյալի  անձը  բնութագրող  տվյալների,  պատասխանատվությունը  և  պատիժըմեղմացնող ու ծանրացնող հանգամանքների արձանագրման համար։
 Անհրաժեշտ է նշել ,որ ՔԴՕ 375.3-րդ հոդվածի 5-րդ մասում չկա արգելք նոր ապացույցներ ձեռք բերելու վերաբերյալ, հետևաբար դատարանը կողմերի միջնորդությամբ կամ իր նախաձեռնությամբ կարող է ձեռք բերել նոր ապացույցներ՝վերը թվարկված հանգամանքները հաստատելու կամ հերքելու համար։
Հաջորդ  հիմնախնդիրը,  որը  առաջացել  է  այս  ինստիտուտի  ներմուծմանպահից և դեռևս վերջնական լուծում չի ստացել, այն է, թե արդյոք դատարանըարագացված դատաքննություն կիրառելու դեպքում իրավունք ունի կայացնելու արդարացման դատավճիռ։
Դատարանի՝ նման իրավասություն ունենալու տեսակետը հիմնավորվումէ հետևյալ փաստարկներով։
Արդարադատություն  իրականացնելիս  դատավորը  և  սահմանադրականդատարանի անդամը անկախ են, ենթարկվում են միայն Սահմանադրությանըև  օրենքին  (ՀՀ  2005թ.  խմբագրությամբ  Սահմանադրության  97-րդ  հոդվածի1-ին մաս)։
Դատարանը  արագացված  կարգով  դատական  քննության  արդյունքումմեղադրական  դատավճիռ  կայացնելիս  նշանակում  է  պատիժ,  որը  չի  կարողգերազանցել  կատարված  հանցագործության  համար  նախատեսված  առավելխիստ պատժի երկու երրորդը, իսկ եթե առավել խիստ պատժի երկու երրորդըփոքր է տվյալ հանցագործության համար նախատեսված առավել մեղմ պատժից, ապա առավել մեղմ պատիժը (ՔԴՕ 375.3-րդ հոդվածի 6-րդ մաս)։
Ըստ  վերոնշյալ  տեսակետի  կողմնակիցների՝  ՔԴՕ  նշված  նորմը  չի  պարտավորեցնում  դատարանին  կայացնել  մեղադրական  դատավճիռ։
  Դրանումնշվում  է  միայն  մեղադրական  դատավճիռ  կայացնելիս  պատիժ  նշանակելուկարգը։
  Այսինքն՝  դատարանի  վրա  դրված  չէ  պարտականություն  կայացնելումեղադրական դատավճիռ, և  վերջինս իրավունք ունի կայացնելու արդարացման դատավճիռ։
 Այս տեսակետի կողմնակիցները իրենց դիքորոշումը հիմնավորում են նաև նրանով, որ հնարավոր են իրավիճակներ, երբ տարբեր պատճառներով արագացված դատաքննության միջնորդություն ներկայացնի անմեղանձը,  և  առկա  լինեն  արագացված  դատաքննության  մնացած  պայմանները։
Նման դեպքում, եթե դատարանը զրկված է արդարացման դատավճիռ կայացնելու  հնարավորությունից,  պետք  է  կայացվի  մեղադրական  դատավճիռ,  ինչըհակասում  է  քրեական  դատավարության  խնդիրներին,  որի  բաղկացուցիչմասն է անմեղ անձին դատապարտելու անթույլատրելությունը (ՔԴՕ 2-րդ հոդվածի  2-րդ մասի 2-րդ կետ)։
Կարծում  ենք,  որ  օրենսգրքի  նորմերի  նման  մեկնաբանումը  չի  բխումարագացված  դատաքննության  ինստիտուտի  էությունից։
  Այս  ինստիտուտիառանցքում  «գործարքն»  է  քրեական  դատավարության  երկու  կողմերի՝  մեղադրանքի  և  պաշտպանության  կողմերի  միջև,  որի  շրջանակներում  մեղադրյալը համաձայնում է առաջադրված մեղադրանքին, ինչի դիմաց նրա համարերաշխավորվում  է  պատժի  նշանակման  առավել  բարենպաստ  կարգ,  ինչպեսնաև ամբաստանյալն ազատվում է ՀՀ ՔԴՕ 168-րդ հոդվածի 1-ին մասի 2-8րդ կետերով նախատեսված դատական ծախսերից։
 Համաձայնելով արագացված  դատաքննությանը՝  ամբաստանյալն  նաև  կամովին  հրաժարվում  է  միշարք սահմանադրաիրավական երաշխիքներից, այն է՝ անմեղության կանխավարկածի  սկզբունք,  գործի  հրապարակային  քննության  և  այլ  իրավունքներ։
Մյուս  կողմից՝  մեղադրողը  հրաժարվում  է  մեղադրանքը  պաշտպանելու  իրգործառույթը  լրիվ  ծավալով  իրականացնելուց՝  դրանով  հնարավորությունստանալով տնտեսել իր միջոցները, ինչպես նաև մեղադրյալին (ամբաստանյալին)  խրախուսել  համագործակցելու  քրեական  հետապնդման  մարմիններիհետ8։
  Այսպիսով՝  մեղադրյալը  հրաժարվում  է  իր  սահմանադրաիրավականերաշխիքներից,  իսկ  մեղադրողը՝  մեղադրանքը  պաշտպանելու  գործառույթըլրիվ  ծավալով  իրականացնելուց՝  ունենալով  համոզմունք,  որ  դատարանը  չիկարող  կայացնել  արդարացման  դատավճիռ։
  Նման  պայմաններում,  առանցապացույցները  դատաքննության  ընթացքում  մրցակցության  սկզբունքին  համապատասխան  ամբողջ  ծավալով  հետազոտելու  և  գնահատելու,  արդարացման դատավճիռ կայացնելով, դատարանը խախտում է պետության և հասարակության օրինական շահերը, տուժողի իրավունքները և օրինական շահերը(եթե  վերջինս  ներգրավված  է  քրեական  գործով  վարույթին)։
  Նման  անորոշիրավիճակների  առկայությունը  հակասում  է  իրավական  որոշակիությանսկզբունքին։
  Համաձայն  Մարդու  իրավունքների  եվրոպական  դատարանի՝«Օրենքի  գերակայության  հիմնարար  կողմերից  մեկը  իրավական  որոշակիության  սկզբունքն  է,  որը,  inter  alia,  երաշխավորում  է  որոշակի  կայունություն8 Տե՛ս ՀՀ Սահմանադրական դատարանի ՍԴՈ-931 որոշումը։
իրավական իրավիճակներում և խթանում է դատարանների նկատմամբ հանրային  վստահությունը։
  Հակասական  դատական  որոշումները  մյուս  կողմիցստեղծում են իրավական անորոշության վիճակ, որը հավանական է, որ նվազեցնի  դատական  համակարգի  նկատմամբ  հանրային  վստահությունը,  մինչդեռ այդ վստահությունը ակնհայտորեն օրենքի գերակայության վրա հիմնվածպետության կարևոր բաղադրիչներից մեկն է»9։
Արագացված  դատաքննության  արդյունքում  հանցանքի  համար  անմեղանձին  դատապարտելու  ռիսկը  ներկայիս  օրենսդրական  կարգավորումներիպայմաններում  ակնհայտորեն  նվազել  է։
  Վճռաբեկ  դատարանը  որպես  արագացված դատաքննություն կիրառելու պայման նախատեսում է քրեական գործը կարճելու հիմքերի բացակայությունը10։
 Գտնում ենք, որ այս պայմանը վերաբերում է ինչպես արդարացնող, այնպես էլ ոչ արդարացնող հիմքերին։
 Դատավորը քրեական գործը իր վարույթ ընդունելուց հետո հետազոտում է գործինյութերը  և  հայտնաբերելով  քրեական  գործի  վարույթը  առերևույթ  բացառողհանգամանք, որի կիրառումը հնարավոր չէ առանց դատաքննության, նշանակում է դատական քննություն։
 Նման իրավիճակում, եթե ամբաստանյալը ներկայացնում  է  արագացված  դատաքննություն  կիրառելու  միջնորդություն,  ևառկա են մնացած պայմանները, դատարանը պարտավոր է մերժել միջնորդությունը քրեական գործի վարույթը առևերույթ բացառող հանգամանքի առկայության հիմքով և դատաքննությունը իրականացնել ընդհանուր կարգով։
 Երբդատաքննության  ընթացքում  հաստատվի  արդարացնող  հիմքի  առկայությունը,  դատարանը  պետք  է  կայացնի  արդարացման  դատավճիռ,  իսկ  ոչ  արդարացնողի դեպքում՝ քրեական գործի վարույթը կարճելու մասին որոշում։
 Դատարանների  կողմից  այս  հիմքով  արագացված  դատաքննություն  կիրառելուվերաբերյալ ամբաստանյալի (մեղադրյալի) միջնորդությունը մերժելու իր իրավասությունը չարաշահելու դեպքում բացասական հետևանքներ է առաջանումամբաստանյալների  համար  պատիժ  նշանակելու  կարգի  առումով,  հատկապես,  երբ  առկա  է  հանցագործությունների  ռեցիդիվ։
  Դատարանների  կողմիցնման  չարաշահումները  բացառելու  առավել  արդունավետ  տարբերակ  է  հետևյալ ընթացակարգը սահմանելը. այն դեպքերում, երբ դատարանը մերժում էարագացված  դատաքննություն  կիրառելու  վերաբերյալ  ամբաստանյալի  միջնորդությունը  քրեական  գործի  վարույթը  առևերույթ  բացառող  հանգամանքիառկայության հիմքով, սակայն դատաքննության ընթացքում այդ հանգամանքը չի հաստատվում, մեղադրական դատավճիռ կայացնելիս պատիժը նշանակվում  է  այնպես,  ինչպես  արագացված  դատաքննություն  կիրառելու  դեպքում։
9 Տե՛ս Մարդու իրավունքների եվրոպական դատարանի՝ Մեջդետ Սահինը և Պերիհան Սահինըընդդեմ Թուրքիայի գործով վճիռը։
10 Տե՛ս ՀՀ Վճռաբեկ դատարանի ԵԿԴ0209/01/10 քրեական գործով 24.02.2011 թ. որոշումը։
Պատիժ նշանակելու նման կարգը պետք է կիրառվի միայն այն դեպքում, երբարագացված  դատաքննության  մնացած  պայմանները  առկա  են։
  Այն  դեպքերում,  երբ  բացի  վերոնշյալից՝  բացակայում  է  արագացված  դատաքննությանպայմաններից  ևս  մեկը  կամ  մի  քանիսը,  պատիժ  նշանակելու  այս  կարգըչպետք  է  կիրառվի։
  Նշված  ընթացակարգը  ոչ  միայն  պաշտպանում  է  ամբաստանյալի  իրավունքները  և  օրինական  շահերը,  այլ  նաև  բխում  է  քրեականգործը ողջամիտ ժամկետում քննելու պահանջից։
Քրեական գործով վարույթը բացառող հանգամանքները կարող են առաջանալ նաև արագացված դատաքննության ընթացքում (օրինակ՝ ընդունվել էհամաներման ակտ կամ անցել են քրեական պատասխանատվության ենթարկելու վաղեմության ժամկետները)։
 Նման դեպքերում դատարանը պետք է կայացնի քրեական գործի վարույթը կարճելու և քրեական հետապնդումը դադարեցնելու  մասին  որոշում։
  Սա  է  պատճառը,  որ  ՔԴՕ-ում  բացակայում  է  արագացված դատաքննության արդյունքում դատարանի՝ միայն մեղադրական դատավճիռ կայացնելու պարտականությունը։
Վերոգրյալ  փաստարկներից  հետևում  է,  որ  արագացված  դատաքննության արդյունքում բացառվում է արդարացման դատավճիռ կայացնելու հնարավորությունը։
Արման ԲաբախանյանԴԱՏԱԿԱՆ ՔՆՆՈՒԹՅԱՆ ԱՐԱԳԱՑՎԱԾ ԿԱՐԳ ԿԻՐԱՌԵԼՈՒ ՀԻՄՆԱԽՆԴԻՐՆԵՐԸԲանալի բառեր՝ դատական քննության արագացված կարգ, պատիժ նշանակելու կարգ,ապացույցների հետազոտում, արդարացման դատավճիռ Ամփոփագիր։
