ՀՀ ԳՅՈՒՂԱՏՆՏԵՍՈՒԹՅԱՆ ԶԱՐԳԱՑՄԱՆ ՍԱՀՄԱՆԱԴՐԱԿԱՆ ՈՒՂԻՆՄարդկային  հասարակության  զարգացումը  հազարամյակների  խորքից  մինչ  մեր  օրերը  տեղի  էունեցել տնտեսական զարգացմանը համընթաց։
 Այն սկիզբ է առել ագրարային ակունքներից` հետզհետե  ձևավորելով  ինդուստրիալ  գետեր  (ագրոարդյունաբերություն),  լճեր  (թեթև  արդյունաբերություն  ևարդյունաբերության այլ ճյուղեր)` հետզհետե լցնելով հետինդուստրիալ հասարակական օվկիանոսը։
Հայաստանը 20-րդ դարասկզբին բնութագրվում էր որպես հետամնաց ագրարային երկիր։
 Հետագա տասնամյակների ընթացքում գյուղատնտեսության և արդյունաբերության բուռն զարգացման արդյունքում  Հայաստանը  20-րդ  դարավերջին  արդեն  վերածվեց  ինդուստրիալ  պետության,  որի  համախառն արտադրանքի շուրջ կեսը տրվում էր արդյունաբերության կողմից։
 Սակայն տեղի ունեցած դրամատիկ փոփոխությունների արդյունքում Հայաստանը 21-րդ դար թևակոխեց ոչ որպես ագրարային, ոչորպես  ինդուստրիալ,  ոչ  էլ  որպես  հետինդուստրիալ  երկիր։
  Էվոլյուցիոն  տնտեսական  զարգացմանայժմյան  հրամայականն  է  դնել  գյուղատնտեսությունը  տնտեսական  քաղաքականության  կենտրոնում՝որպես ելակետային ճյուղ, որի հենքի վրա կապահովվի ագրոարդյունաբերության, այնուհետև` ողջ արդյունաբերության  զարգացումը,  ինչն  էլ  երկարաժամկետ  հատվածում  հետինդուստրիալ  հասարակությանն անցման միակ երաշխիքը կարող է հանդիսանալ։
Այս  գործում  կարևոր  է  Սահմանադրության  դերը,  մյուս  կողմից`  գյուղատնտեսության  զարգացումն  ինքնին  կարևոր  գործոն  կլինի  ՀՀ  սահմանադրականության  հաստատման  ճանապարհին`  թույլտալով, որ Սահմանադրությամբ նախատեսված բազմաթիվ նորմեր (ինչպիսիք են` կրթության, բժշկական  օգնության  և  սպասարկում  ստանալու,  բավարար  կենսամակարդակի,  այդ  թվում`  բնակարանի,ինչպես  նաև  կենսապայմանները  բարելավելու,  հանգստի,  աշխատանքի  ընտրության,  ձեռնարկատիրական գործունեությամբ զբաղվելու իրավունքները և այլն1) դառնան ապրող իրողություն գյուղացիների` հայաստանյան հասարակության ամենամեծ դասի համար։
Պարզենք,  թե  որն  է  ՀՀ  գյուղատնտեսության  գլխավոր  հիմնախնդիրը  և  ինչպիսի  սահմանադրական լուծում է անհրաժեշտ առաջադրել նրան։
ՀՀ  գյուղատնտեսության  գլխավոր  հիմնախնդիրը։
  Հովհաննես  Թումանյանը  Հայաստանի  օգնության կոմիտեի իր կոչում ասում է. «Խաղաղություն գտնելով գործի է անցել և ինքը, մեծ տառապյալը,Հայաստանի իսկական տերը, հայ գյուղացին։
 Սովը, սուրն ու ավերածությունը չեն ընկճել նրա հանրահռչակ  տոկունությունն  ու  շինարար  ոգին։
  Նա  բազմաթիվ  զոհեր  է  տվել,  բայց  չի  լքում  պապենականօջախը… կանգնած է հայրենի դաշտի վրա ու կանգուն էլ պիտի մնա, ինչքան իշխանություններ էլ գանու գնան»2։
 Դժբախտաբար, ամենայն հայոց բանաստեղծը սխալվեց իր կանխատեսումներում, հայ գյուղացին կանգուն չմնաց հենց 1990-ական թթ. սկզբից, առաջին իշխանությունների գալուստի պես, այլբռնեց զանգվածային արտագաղթի ուղին, գյուղերն սկսեցին դատարկվել, դպրոցական դասարաններըփակվել, գյուղական բնակչության սեռատարիքային կազմը ձևախեղվել, սկսեց ձևավորվել Հայաստանի գյուղերի «կարմիր գիրքը»։
1991  թ.  ընդունված  «Գյուղացիական  և  գյուղացիական  կոլեկտիվ  տնտեսությունների»  մասինօրենքով  սկիզբ  դրվեց  Հայաստանում  հողի  սեփականաշնորհման  գործընթացը`  առաջինը  հետխորհրդային  երկրների  շարքում։
  Կայծակնային  արագությամբ  հողի  սեփականաշնորհումը  պայմանավորված էր ավելի շուտ քաղաքական, քան տնտեսական դրդապատճառներով, որը հետագայում ձևակերպվեց որպես «ոչ թե հողը գյուղացուն տալու, այլ գյուղացուն հողին տալու քաղաքականություն»։
Նախկին 860 կոլեկտիվ և խորհրդային տնտեսությունների փոխարեն ձևավորվեցին մոտ 340  հզանհատական  գյուղացիական  տնտեսություններ  (որոնցից  300  հազարը  դեռևս  1991  թ.  ընթացքում 3),1 Տե՛ս Հայաստանի Հանրապետության Սահմանադրություն (փոփոխություններով), 2005, հոդվ. 32, 33, 33.1, 34, 38, 39, 48 (կետ12) (հասանելի է http։
//www.arlis.am/documentview.aspx?docID=75780 հղմամբ)։
2 Տե՛ս Թումանյան Հ., Ընտիր երկեր, Երևան, «Սովետական գրող», 1978, էջ 496։
3 Տե՛ս Հայաստանի սոցիալական պատկերը և աղքատությունը, ՀՀ ԱՎԾ, 1996, էջ 7։
որոնց միջին հաշվով բաժին ընկավ 1.38 հա հողատարածք` տեղակայված 3-4 առանձին հողակտորներում1։
1990  թ.  համեմատությամբ  1994  թ.  գյուղատնտեսության  ոլորտում  զբաղվածների  տեսակարարկշիռն  ընդհանուր  տնտեսությունում  զբաղվածների  կառուցվածքում  կրկնապատկվեց  (17.7%-ից`33.9%),  ինչն  աննախադեպ  հասարակական  հետընթաց  էր2։
  Գյուղատնտեսությունը,  փաստորեն,  վերածվեց արդյունաբերության և տնտեսության այլ ոլորտներից ազատվող բազմահազարանոց աշխատուժի  ավելցուկը  կլանող  «բարձիկի»,  ինչը,  միաժամանակ,  ուղեկցվեց  գյուղատնտեսության  ոլորտումաշխատանքի արտադրողականության շեշտակի անկմամբ3։
Հողի սեփականաշնորհման (1991-1992 թթ.) և ագրոարդյունաբերական համալիրի մյուս օղակների (վերամշակող և մատակարարող արդյունաբերության, մթերող և առևտրային ձեռնարկությունների)սեփականաշնորհման  (1996-2000  թթ.)  միջև  ձևավորված  ժամանակային  խզման  հետևանքով  հայգյուղացին մնաց մեն-մենակ ոչ միայն արտադրական, այլև` իրացման հոգսերի հետ4։
Հայաստանի նման սակավահող երկրի գյուղատնտեսության օգտագործելի հողային ֆոնդը շուրջ1.2  մլն  հողակտորների  բաժանելը`  միջինում  կես  հեկտարը  չգերազանցող  մեծությամբ,  քաղաքատնտեսական կարճատեսություն էր, որն օրախնդիր շահերից զատ, միջնաժամկետ և երկարաժամկետհատվածներում  տնտեսության  տվյալ  կարևորագույն  ճյուղի  զարգացման  որևէ  հնարավորություն  չէրթողնում։
  Արդյունքում  Հայաստանի  ապրանքային  ինտենսիվ  զարգացող  գյուղատնտեսությունը  հաշվված  տարիների  ընթացքում  վերածվեց  նահապետական  կարգերով  գործող,  ձեռքի  աշխատանքի  վրահիմնված  բնամթերային  տնտեսության,  որի  թողարկած  արտադրանքի  2/3-ը5  սպառվում  էր  հենցտնտեսությունների  կողմից6,  իսկ  «միկրոսկոպիկ»  հողատարածքները  բացառում  էին  գյուղատնտեսական տեխնիկայի կիրառությունը (հանրապետությունում առկա գյուղտեխնիկան հարմարեցված էր խոշոր  տնտեսություններում  աշխատանքների  իրականացմանը,  որի  սեփականաշնորհումն,  ի  դեպ,  իրականացվեց խիստ անկանոն և արդյունքում անհասանելի դարձավ շատ գյուղացիական տնտեսությունների  համար),  գյուղատնտեսության  ինտենսիվ  զարգացումը,  մասնագիտացումը  և  տվյալ  ոլորտիզբաղվածների  սոցիալ-տնտեսական  պայմանների  բարելավումը։
  Իրականացված  «բարեփոխումների»արդյունքում  մեքենայացվում  են  նախկինում  իրականացվող  մեքենայական  աշխատանքների  20%-ը7,ոռոգվում են նախկինում ոռոգվող հողատարածքների շուրջ կեսը8, իսկ սակավահող Հայաստանի վարելահողերի շուրջ 1/3-ը9 դուրս է մնացել գյուղատնտեսական շրջանառությունից` գլխավորապես գյուղացիական տնտեսությունների համար ձեռնտու չլինելու պատճառով։
ՀՀ  գյուղատնտեսության  ոլորտի  հետ  կատարվածը  հակիրճ  կարելի  է  ամփոփել  հետևյալ  կերպ.«իշխանական  մուրճի  մեկ  հարվածով  ՀՀ  գյուղատնտեսությունը  ներկայացնող  հայելին  բաժանվեցհարյուր հազարավոր մանր կտորների, որոնք հավաքելու համար կպահանջվեն տարիներ, բայց անգամայդ դեպքում հայելին իր նախկին տեսքը չի ստանա»։
ՀՀ  գյուղատնտեսության  գլխավոր  հիմնախնդրի  լուծման  սահմանադրական  ուղին։
  Ինչպես  նկատելի է, հայ գյուղի առջև ծառացած գլխավոր հիմնախնդիրը գերմասնատվածությունն է, որի լուծումըմեկն  է`  գյուղատնտեսական  նշանակության  հողերի  խոշորացումը,  ինչն  արդյունավետորեն  կարող  էիրականացվել  միայն  մեկ  ճանապարհով`  գյուղացիական  տնտեսությունների  միջև  կոոպերացիայիբուռն զարգացման միջոցով։
20-րդ դարի երկրորդ կեսերին ձևավորվեց և սկսեց արագորեն զարգանալ նոր գիտաուղղություն`սահմանադրական տնտեսագիտությունը։
 Այդ ուղղության ձևավորման համար նրա հիմնադիրը` տնտե1 Տե՛ս Գյուղացիական տնտեսությունների, առևտրային կազմակերպությունների քանակը և գյուղատնտեսական հողատեսքերը2006 թվականի հունվարի 1-ի դրությամբ, ՀՀ ԱՎԾ, 2006, էջ 3; Նախշիկյան Ա., Թևոսյան Ա. Գնագոյացումը գյուղատնտեսականմթերքների շուկայում, Աշխատանքային փաստաթուղթ, ՀՀ Կենտրոնական բանկ, Երևան, 2002, էջ 6։
2 Տե՛ս Նախշիկյան Ա., Թևոսյան Ա., 2002, էջ 5։
3 Տե՛ս «Աղքատության հաղթահարման ռազմավարական ծրագիր», Երևան, 2003, էջ 19։
4 Տե՛ս Մանասերյան Ն., Ագրարային հարցը երեկ և այսօր, Երևան, Տնտեսագետ, 2005, էջ 98։
5 Տե՛ս Հայաստանի սոցիալական պատկերը և աղքատությունը, ՀՀ ԱՎԾ, 1996, էջ 8։
6 Ներկայումս էլ գյուղատնտեսական արտադրության ապրանքայնությունը գտնվում է բավական ցածր մակարդակում։
 2013 թ.այն կազմել է 56.4 % (ներառյալ նաև բարտերային գործարքները), իսկ մնացած մասն ուղղվել է գյուղացիական տնտեսությունների ներքին օգտագործմանը (Տե՛ս Գյուղատնտեսական մթերքի իրացումը (օգտագործումը) գյուղացիական տնտեսություններիկողմից 2013 թվականին, ՀՀ ԱՎԾ, 2014, էջ 2)։
7 Տե՛ս Մանասերյան Ն., 2005, էջ 114։
8  Ներկայումս ոռոգվող հողատարածքները  կազմում  են  154.2 հազար հա  (գյուղատնտեսական  նշանակության  հողերի  7.5%-ը)`1990-ական թթ. 275 հազար հա-ի համեմատ։
 Արդյունքում տեղի է ունենում գյուղատնտեսական հողերի որակական հատկանիշների կորուստ` իր բոլոր երկարաժամկետ բացասական հետևանքներով (Տե՛ս ՀՀ հողային ֆոնդի առկայության և բաշխման վերաբերյալ 2013 թվականի հաշվետվության մասին ՀՀ Կառավարության 17.11.2013 թ. N 1184-Ն որոշում)։
9  2012  թ.  դրությամբ  448.4  հազար  հա  վարելահողերի  պայմաններում  գյուղատնտեսական  մշակաբույսերի  ցանքատարածությունները կազմել են 304.2 հազար հա, այսինքն՝ նպատակային չի օգտագործվել վարելահողերի 32.2%-ը (Տե՛ս Հայաստանի վիճակագրական տարեգիրք 2013, ՀՀ ԱՎԾ, 2013, էջ 296-300)։
սագետ  Ջեյմս  Բյուքենենը  1986  թ.  արժանացավ  Նոբելյան  մրցանակի1։
  Ըստ  Բյուքենենի՝  սահմանադրական  տնտեսագիտության  գլխավոր  տարբերակիչ  առանձնահատկությունը  սովորական,  ոչ  սահմանադրական  տնտեսագիտությունից  այն  է,  որ  այն  կենտրոնանում  է  կանոնների  միջև  ընտրության  կատարման  վրա`  ի  հեճուկս  երկրորդի,  որի  ուշադրության  առարկան  առկա  կանոնների  շրջանակներումկատարվող  ընտրություններն  են2։
  Տվյալ  պարագայում  խոսքն  առնչվում  է  հետևյալ  երկու  կանոններիմիջև  ընտրությանը`  մասնատված  գյուղացիական  տնտեսություններ,  թե՞  գյուղատնտեսական  կոոպերատիվներ։
 Հենց հարցադրումն ինքնին ցույց է տալիս, որ այս քննարկումը գտնվում է սահմանադրական տիրույթում։
Հայաստանն աշխարհի այն փոքրաթիվ երկրներից է, որը, մի կողմից, բնութագրվում է խիստ սակավահողությամբ,  մյուս  կողմից՝  գյուղատնտեսության  ոլորտում  զբաղված  է  ողջ  տնտեսությունումզբաղվածների 37 %-ը3 (2012 թ.), իսկ գյուղերում` տնային տնտեսությունների 77 %-ը4 (2008 թ.) և այդոլորտի  ավելացված  արժեքը  կազմում  է  ՀՆԱ-ի  22  %-ը  (2013  թ.)։
  Համեմատության  համար՝  ԱՄՆ-ումգյուղատնտեսական նշանակության հողերը կազմում են ընդհանուր տարածքի 45 %-ը, այս ճյուղը տալիս է ՀՆԱ-ի 1.2 %-ը և նրանում զբաղված է տնտեսությունում զբաղվածների 1.6 %-ը։
 Մեծ Բրիտանիայի համար այս ցուցանիշները կազմում են, համապատասխանաբար, 71 %, 0.7 % և 1.2 %, Ֆրանսիայում,  որը  ողջ  աշխարհում  հայտնի  է  իր  գյուղատնտեսական  արտադրանքով`  53  %,  1.9  %  և  2.9  %  ևայլն5։
 Այդ իսկ պատճառով զարգացած, ինչպես նաև զարգացող շատ երկրներում չկա նման սահմանադրական կարգավորման անհրաժեշտություն և Հայաստանի Հանրապետության պարագայում այն ամբողջությամբ բխում է ներքին իրողությունից։
Այնուամենայնիվ,  միջազգային  սահմանադրական  փորձն  այս  առումով  այնքան  էլ  աղքատ  չէ։
Մասնավորապես,  Հունաստանի  Սահմանադրությունում  ամրագրված  է,  որ  պետությունը  պարտավորվում  է  հոգ  տանել  գյուղատնտեսական  կոոպերատիվների  զարգացման  նկատմամբ  (հոդված  12,  կետ4)։
  Նիկարագուայի  Սահմանադրության  համաձայն՝  պետությունը  պետք  է  խթանի  գյուղացիների  կամավոր  ասոցացումը  գյուղացիական  կոոպերատիվներում  և  իր  ռեսուրսներին  համապատասխանպետք  է  աջակցի  նյութական  միջոցներով,  որոնք  անհրաժեշտ  են  նրանց  տեխնիկական  և  արտադրական  ունակությունների  բարձրացման  համար`  գյուղացիների  կենսամակարդակի  բարելավման  նպատակով  (հոդված  109)։
  Ըստ  Պանամայի  Սահմանադրության՝  ագրարային  քաղաքականության  նպատակների  բավարարման  համար  պետությունը  պետք  է  խթանի  արտադրության,  բաշխման  ևսպառման համար կոոպերատիվների հիմնադրումը (հոդված 126, կետ 3)։
 Պարագվայի Սահմանադրության  համաձայն՝  գյուղատնտեսական  կոոպերատիվների  ստեղծումը  պետք  է  խթանվի  պետությանկողմից  (հոդված  114)։
  Հատկապես  հատկանշական  է  Պորտուգալիայի  Սահմանադրությունը,  որը  նախատեսում է շատ մեծ գյուղացիական տնտեսությունների բացառման և  շատ  փոքրերի վերաչափմանկարգավորումներ։
  Վերջինս  նախատեսում  է,  որ  առանց  սեփականության  իրավունքը  վնասելու,  պետությունն օրենքի համաձայն պետք է նպաստի գյուղատնտեսական քաղաքականության նպատակների տեսանկյունից նպատակահարմար չափերից փոքր գյուղատնտեսական միավորների չափերի վերանայմանը,  ինչը  պետք  է  իրականացվի  իրավական,  ֆիսկալ  (հարկային)  և  վարկային  խթանների  միջոցով`  նրանց  կառուցվածքային  կամ  զուտ  տնտեսական  ինտեգրման  համար`  մասնավորապես  կոոպերատիվների տեսքով կամ հողակտորները միավորելուն միտված միջոցներով (հոդված 95)։
Այսպիսով, հիմնվելով ներքին իրողությունների, ինչպես նաև միջազգային սահմանադրական փորձի վրա՝ առաջարկվում է ներդնել նոր սահմանադրական նորմ ՀՀ Սահմանադրությունում՝ «պետությունը խթանում է գյուղատնտեսական կոոպերատիվների զարգացումը»։
 Այն առաջարկվում է ներդնել որպես  «տնտեսական,  սոցիալական  և  մշակութային  ոլորտներում  պետության  հիմնական  խնդիրներնեն…» հոդվածի (հոդված 48) նոր կետ՝ հետևյալ ձևակերպմամբ՝ «խթանել գյուղատնտեսական կոոպերատիվների  զարգացումը»։
  Այս  նորմի  սահմանադրական  ամրագրմանը  կհաջորդեն  օրենսդրական  ևծրագրային ճյուղավորումները, որոնց կյանքի կոչումը մեծ ներդրում կունենա  Հայաստանի Հանրապետությունում գյուղատնտեսության զարգացման և սահմանադրականության կայացման ճանապարհին։
1  Տե՛ս  Նոբելյան  մրցանակի  պաշտոնական  կայք-էջը  http։
//www.nobelprize.org/nobel_prizes/economic-sciences/laureates/1986/buchanan-facts.html հղմամբ։
2 Տե՛ս Buchanan J.M., The Domain of Constitutional Economics, Constitutional Political Economy, Vol. 1, No. 1, 1990, էջ 2-3։
3 Տե՛ս Հայաստանի վիճակագրական տարեգիրք 2013, ՀՀ ԱՎԾ, 2013, էջ 59։
4 Տե՛ս Գյուղական համայնքների հետազոտության հիմնական արդյունքների մասին հաշվետվություն, ՀՀ ԱՎԾ, 2009, էջ 8։
5 Տե՛ս Համաշխարհային բանկի տվյալների հենք (հասանելի է www.databank.worldbank.org հղմամբ)։
Ժիրայր ՄխիթարյանՀՀ ԳՅՈՒՂԱՏՆՏԵՍՈՒԹՅԱՆ ԶԱՐԳԱՑՄԱՆ ՍԱՀՄԱՆԱԴՐԱԿԱՆ ՈՒՂԻՆ Բանալի բառեր՝ սահմանադրական տնտեսագիտություն, սահմանադրական կանոններ, գյուղատնտեսություն, հիմնախնդիրներ, սահմանադրական լուծումներ։
