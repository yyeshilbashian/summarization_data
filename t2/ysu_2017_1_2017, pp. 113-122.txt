ՂՐԻՄԻ ԹԱԹԱՐՆԵՐԻ ՏԵՂԱՀԱՆՈՒԹՅՈՒՆԸ ՀԱՅՐԵՆԱԿԱՆՄԵԾ ՊԱՏԵՐԱԶՄԻ ՏԱՐԻՆԵՐԻՆԲազմալեզու և բազմէթնիկ ժողովուրդների զանգվածը, որը ստացավ Ոսկե հորդա անվանումը, 13-րդ դարում ներխուժեց Ղրիմի թերակղզի։
 Մինչ այսիրադարձությունը  թյուրքական  էթնիկ  տարրը  Ղրիմում  տեսանելի  հետք  չէրթողել, որը, իհարկե, չի բացառում առանձին թյուրքերի ներխուժումը Ղրիմ։
Ոսկե հորդայի կազմում մարդաբանական առումով գերակա էին թյուրքերը (իհարկե, քին չէին նաև մոնղոլները)։
 Ղրիմ շարժվելու ընթացքում մոնղոլները  խառնվում  և  անգամ  ձուլվում  էին  սևծովյան  շրջանների՝  ղփչաղ-թյուրքական լեզուներով խոսող և թյուրքական ծագումով բնակչությանը1։
Ժամանակակիցներին  այս  հանգամանքները  աննշան  էին  թվում,  ուստինոր բնակիչներին հին ավանդույթով սկսեցին կոչել թաթարներ՝ զուտ մոնղոլական  ծագման  էթնոնիմով։
  Ըստ  էության,  ուսումնասիրողների  համար  առաջնային  կարևորություն  էր  ներկայացնում  ոչ  թե  անվանումը,  այլ  «Ղրիմի  նվաճումը թաթարների կողմից» թեզիսի ճշտումը։
 Ըստ պատմական բազում փաստերի՝ Ոսկե հորդան պատերազմում էր ոչ թե Ղրիմի բնակչության, այլ սելջուկթուրքերի  դեմ,  որոնք  իսկական  պատուհաս  էին  դարձել  տեղի  բնակչությանհամար։
 Ժամանակակիցներից Իբն- ալ- Ասիրը հայտնում է, որ 1223 թվականին թաթարների մուտքը Ղրիմ գրեթե չհանդիպեց դիմադրության, բայց արդարության համար պետք է նշել, որ նման մոտեցման հիմնական պատճառներիցէր նախորդ տարվա սելջուկների Հուսեին-ադ-դին Չոբանի գլխավորած արշավանքից հետո տեղի բնակչության ուժասպառ լինելը2։
1223 թվականին ոսկեհորդացիները սելջուկներից ազատագրված Սուդակում հաստատեցին իրենց կառավարչին։
 Այս թվականն էլ էթնիկ պատմությանմեջ համարվում է «Ղրիմի թաթարների պատմության սկիզբը»3։
Ղրիմը, իրավամբ, այն տարածաշրջաններից մեկն է, որն առանձնանում էԽՍՀՄ-ում  տեղ  գտած  աքսորի  և  բռնաճնշումների  քաղաքականության  բոլորկողմերով՝ սկսած այդ քաղաքականության կիրառման սկզբնավորումից, ընդգրկումից և մասշտաբներից։
1 Андреев А., История Крыма։
 Краткое описание прошлого Крымского полуострова, М., 1997,3 Возгрин В., նշվ. աշխ., էջ127։
1920-1930-ական  թվականներին  ԽՍՀՄ-ում  տեղ  գտած  բռնի  աքսորի  ևտեղահանումների  հետ  մեկտեղ  լայնորեն  կիրառվում  էին  նաև,  այսպես  կոչված, պլանային-կամավոր տեղահանումներն ու վերաբնակեցումները՝ ելնելովտնտեսական  նկատառումներից։
  Հայրենական  մեծ  պատերազմի  տարիներինԳերմանիան մեկուսացրել էր նաև Ղրիմը։
 Օկուպացիան շարունակվում է 1941թ. հոկտեմբերի վերջերից մինչև 1944 թ. ապրիլ–մայիս։
 Այս ընթացքում գերմանացիների  կողմից  սպանվեց  շուրջ  92000  մարդ,  որը  կազմում  էր  թերակղզուբնակչության տաս տոկոսը4։
Թերակղզու բնակչության մեծ մասը, որին պատկանում էին տարբեր ազգությունների, մասնակցություն էր ցուցաբերում պարտիզանական շարժմանը,սակայն դա այդքան էլ արդյունավետ չեղավ։
 1944 թվականի սկզբներից 3783պարտիզաններից 600-ը Ղրիմի թաթարներ էին5։
1942 թ. նոյեմբերի 18–ին Ղրիմի մարզկոմի բյուրոյում տեղի ունեցան քննարկումներ,  որտեղ  քննադատվեց  Ղրիմի  թաթարների  վերաբերյալ  ստեղծված այն կարծիքը, թե նրանք բացասական վերաբերմունք ունեն պարտիզանների նկատմամբ և նշում էին, որ թաթարները ևս որպես թշնամի ընդունում ենգերմանացի օկուպանտներին։
 Կար անհրաժեշտություն վերահսկելու թերակղզու  ներքին դրությունը, որպեսզի  խուսափեն  հակախորհրդային  որևէ  դրսևորումից։
  Այս  անհանգստությունները  անտեղի  չէին։
  Թուրք  գեներալ  ԷրկելետըԳերմանիայի  դեսպանին  հղած  իր  նամակներից  մեկում  գրում  էր.  «Երկումարդ՝ գրող, փաստաբան Ֆազիլը և Կրեմալը կլինեն Ձեզ մոտ։
 Նրանք ունենհանձնարարություն՝ Ձեզ օգնություն ցուցաբերել Ղրիմում և միաժամանակ լինել  օգտակար  Ղրիմի  թուրքերին...  Երկուսն  էլ  Ղրիմից  են  և  բավականին  վստահելի  են։
  Խնդրում  եմ  նրանց  երկուսին  էլ  ուղարկել  Ղրիմ  և  օգտագործելնրանց  գերմանաթուրքական  ընդհանուր  շահերի  դիրքերից։
  Նրանք  չեն  խոսում գերմաներեն, բայց տիրապետում են ռուսերենին6»։
Երկրորդ  համաշխարհային  պատերազմի  տարիներին  ԽՍՀՄ  ժողովուրդների  ազգային  շարժումներները  վերաբերում  են  նրանց  պատմության  հակասական  էջերին։
  Ստալինյան  ռեժիմի  դեմ  պայքարը  և  Ռուսաստանից  ամենկերպ  անկախանալու  ձգտումը  բերեցին  ազգայնականներին  Հիտլերյան  Գերմանիայի  հետ  դաշնակցության։
  Բացառություն  չէր  նաև  Ղրիմի  թաթարներիազգային շարժումը, որի համագործակցությունը ֆաշիստների ռազմական-քաղաքական վերնախավի հետ նմանատիպ դաշինքի տիպիկ օրինակ է։
Ղրիմի  թաթարների  ազգային  շարժման  ղեկավարները,  ելնելով  տարբերհանգամանքներից, իրենց ազատությունը կապում էին ֆաշիստների հետ, սակայն անկախության այս ճանապարհին թաթարները որպես հիմնական խոչընդոտ  տեսնում  էին  ոչ  միայն  Ստալինին  ու  թերակղզում  խորհրդային  պարտիզաններին,  այլ  նաև  հիտլերականներին,  որոնց  պլանները  հաճախ  հակասումէին թաթարների ցանկություններին։
 Երրորդ ռայխը հավակնում էր մոնոպոլիայի «արևելյան քաղաքականության» մեջ։
 Գերմանացիների ղեկավարությունըդեռևս  չէր  մշակել  հետպատերազմյան  Ղրիմի  կարգավիճակի  վերաբերյալկոնկրետ ծրագիր։
 Կային մի քանի տարբերակներ, որոնք ենթադրում էին կամթերակղզու  միացումը  «վասսալական  Ուկրաինային»  կամ  այն  դարձնել  Գերմանիայի  մի  մասը,  որը,  սակայն,  ունենալու  էր  «գերմանական  Ջիբրալթար»հատուկ  կարգավիճակը։
  Վերջին  տարբերակով  Ղրիմը  պետք  է  ամբողջովինմաքրվեր տեղի բնակչությունից և բնակեցվեր Տիրոլի ու Պաղեստինի գերմանացիներով7։
Գերմանացիներին  դուրս  վռնդելուց  հետո,  որը  կոչվեց  «Ղրիմի  ազատագրում», նոր իշխանությունը հաստատվեց 1944 թվականի ապրիլի 13–ին։
 Ղրիմի թաթար բնակչությունը բավական ոգևորված էր և հույս ուներ տեսնել դրական փոփոխություններ։
 Սակայն նրանց հույսերը իզուր էին։
 Այդ մասին է վկայում  նաև  1944  թվական  ապրիլի  5-ին  Պյատիգորսկից  ՆԳԺԿ  Հյուսիսկովկասյան շրջանի ներքին զորքերի հրամանատար գեներալ-մայոր Գոլովկոյի և նրաշտաբի  պետ  գնդապետ  Տարսկովի  ՆԳԺԿ  ներքին  զորքերի  1-ին  հրաձգայինդիվիզիայի  հրամանատար  գեներալ-  մայոր  Վետրովին  ուղարկած  նամակը։
Վերջինիս դիվիզիայի մի մասը պատրաստվում էր ուղարկվել Ղրիմ։
 Փաստաթուղթը նվիրված էր չեկիստական-մարտական գործողության կազմակերպմանը  և  ավազակության  վերացմանը՝  ուղղված  ռազմական  գործողություններիմարտավարությանը,  ու,  ըստ  էության,  հանդիսանում  էր  Հյուսիսային  Կովկասում կուտակված փորձը լեռնային Ղրիմում կիրառելուն ուղղված քայլ8։
Ռեպրեսիաները Ղրիմում վերսկսվեցին խորհրդային իշխանության վերականգնման  հաջորդ  իսկ  օրվանից։
  Գերմանացիների  հեռանալուց  հետո  սկսեցին առանց դատավարության կախել մարդկանց։
 Նրանց մեղադրում էին գերմանացիներին  աջակցելու  մեջ։
  Սիմֆերոպոլում  մարդկանց  կախում  էին  շուկայի  մոտ,  Բախչիսարայում՝  Լենինի  փողոցում։
  Այնուհետև  ձերբակալվեցինմուսուլմանական խորհուրդների անդամները, սակայն նրանց նկատմամբ այդպես էլ կոնկրետ մեղադրանք չհարուցվեց9։
1941  թվականին  Բախչիսարայում  ստեղծվեց,  այսպես  կոչված,  Մուսուլմանական կոմիտե, որը ղեկավարեց Ղրիմի թաթարների «Միլլի Ֆիրկա» կուսակցության  նախկին  անդամ  Ջեմիլ  Աբդուրեշիդովը։
  Մի  քանի  օր  անց  կոմիտեն տեղափոխվեց Սիմֆերոպոլ։
Ֆաշիստները  թույլատրեցին  նմանատիպ  կազմակերպության  գոյությունըմիայն այն պատճառով, որ թաթար ազգայնականները աջակցում էին գերմանացիների  բոլոր  նախաձեռնություններին։
  Կոմիտեի  անդամների  առջև  դրվեցին հետևյալ խնդիրները՝•  ավազակության դեմ պայքար( գերմանացիները այսպես էին անվանումխորհրդային պարտիզանական շարժումը),•  կամավորական ջոկատների ստեղծում,•  կամավորների ընտանիքներին աջակցության ցուցաբերում,•  քարոզչություն,•  կրոն։
1942  թվականի  հունվար-մարտ  ամիսներին  նմանատիպ  կոմիտեներստեղծվեցին  Ալուշտում,  Բախչիսարայում,  Եվպատորիայում,  Կարասուբազարում,  Հին  Ղրիմում,  Սուդակում  և  Յալթայում։
  Սիմֆերոպոլի  կոմիտեն  ուներհավակնություններ,  որ  իրենց  կազմակերպությունը  դառնա  տեղական  կոմիտեների նկատմամբ գերիշխող10։
Բնակչության  մեջ  տեղ  էր  գտել  լրտեսությունը,  երբ  մարդիկ,  ելնելով  սեփական  շահերից,  մեղադրում  էին  անմեղ  մարդկանց  գերմանական  օկուպանտների  հետ  համագործակցության  մեջ,  ինչն  էլ  այս  ընթացքում  ամենալուրջ մեղադրանքն էր։
 Անգամ չլինելով հիմնավորված՝ այն բավական էր մարդուն կյանքից զրկելու համար։
 Սակայն այս տարերային բախումները, բնականաբար,  զիջում  էին  պետական,  խիստ  կազմակերպված  տեռորին։
  Ղրիմումդեռևս մարտեր էին, իսկ Բերիան և նրա տեղակալը 1944 թվականի ապրիլի13-ին  ստորագրեցին  հրաման  «հակախորհրդային  տարրերից  Ղրիմի  ԻԽՍՀ-նմաքրելու  գործողությունների  մասին»։
  Այստեղ  հանձնարարում  էին  ՂրիմիՆԳԺԿ-ին ստեղծել ռեպրեսիվ ցանց, որի նպատակն էր անբարեհույս տարրերիձերբակալությունը։
  Գործողությունների  հաջողության  համար  Ղրիմ  ուղարկվեց ՆԳԺԿ-ի 3000 գործակալ, 20000 զինվոր11։
9 Крым многонациональный. Вопросы и ответы. Вып.1. / Сост. Н. Г. Степанова. Симферополь։
10 Романько О., նշվ. աշխ., էջ 2։
11 Крым многонациональный. Вопросы и ответы. Вып.1. / Сост. Н. Г. Степанова. Симферополь։
Տեռորի  առաջին  զոհերը  դարձան  օկուպացման  ժամանակ  երկրում  գործող  ադմինիստրատիվ  համակարգի  ցածր  օղակների  աշխատակիցներն  ունրանց  ընտանիքները։
  Այս  ձերբակալությունների  ալիքը  չհարվածեց  թաթարներին,  քանզի  հայտնի  փաստ  է,  որ  թաթարներին  պաշտոններ  չէին  վստահվում,  գերմանացիներ  պաշտոնները  հանձնում  էին,  բայց  շուտով  սկսվեց  նաևօկուպացման ընթացքում թերակղզում եղած պետական հիմնարկներում և ընդհանրապես  բոլոր  տեսակի  ձեռնարկություններում  աշխատած  մարդկանցձերբակալություններ12։
 Ձերբակալեցին անգամ ամենահասարակ բնագավառներում աշխատած մարդկանց՝ հացթուխներ, ուսուցիչներ և այլն։
Ամբողջ  հետպատերազմյան  շրջանում  ոչ  ոք  չէր  կարող  հանդես  գալ  այսանմեղ  մարդկանց  պաշտպանությամբ։
  Սկսվեց,  ավելի  ճիշտ  վերսկսվեց  նաևարմատական բնակչության վրա տնտեսական ճնշումը։
 Կիսաքաղցած թաթարգյուղացիներից սկսեցին վերցնել անասուններին և ընտանի թռչուններին13։
Որոշման մեջ նշվում էր. «Ղրիմի ԻԽՍՀ տարածքը մաքրել գերմանական ևռումինական  հետախուզական  մարմինների  գործակալներից,  հայրենիքի  դավաճաններից,  գերմանա–ֆաշիստական  զավթիչներին  աջակցողներից,  հակախորհրդային  կազմակերպությունների  անդամներից,  ավազակախմբերից  ևնմանատիպ բոլոր այն խմբավորումներից, որոնք աջակցություն են ցույց տվելգերմանացիներին14»։
Ինքնավար  հանրապետության  տարածքը  բաժանվեց  յոթ  սեկտորների։
Ապրիլի  10-27-ը  ձերբակալվեց  49  մարդ  հակախորհրդային  գործունեությանմեղադրանքով։
  Ապրիլի  վերջին  առանձնացվել  էր  5806  հակախորհրդայինտարր, իսկ մայիսի կեսերին նրանց թիվը աճեց 8520 մարդու։
Բերիան  Ստալինին  1944  թվականի  մայիսի  10-ին  հղած  իր  նամակումնշում էր. «ՆԳԺԿ-ի մարմինների կողմից Ղրիմում իրականացվում են թերակղզին  հակառակորդի  լրտեսներից,  հայրենիքի  դավաճաններից  և  այլ  հակախորհրդային տարրերից մաքրելու աշխատանքներ։
Մայիսի  7–ի  դրությամբ  ձերբակալված  է  նմանատիպ  5381  մարդ։
  Առգրավված  է  բնակչության  կողմից  անօրինաբար  պահված  250  ավտոմատ,  37հրանոթ և նմանատիպ այլ զինամթերք։
 Կարմիր բանակի ստորաբաժանումներից 1944 թվականի դրությամբ դասալիք է ավելի քան 20000 թաթար, որոնքհայրենիքի  դավաճաններ  են,  անցել  ծառայության  գերմանացիների  մոտ  ևզենքերը ձեռքներին՝ կռվել Կարմիր բանակի դեմ։
12 Романько О., նշվ. աշխ., էջ 101։
13 Крым многонациональный. Вопросы и ответы. Вып.1. / Сост. Н. Г. Степанова. Симферополь։
Հաշվի  առնելով  Ղրիմի  թաթարների  դավաճանական  գործունեությունըխորհրդային ժողովրդի դեմ և ելնելով Խորհրդային Միության սահմանային շրջաններում նրանց հետագա բնակության անցանկալիությունից՝ ԽՍՀՄ ՆԳԺԿն  Ձեր  հայեցողությանն  է  թողնում  Պետանվտանգության  կոմիտեի  որոշմաննախագիծը` Ղրիմի տարածքից թաթարների տեղահանման վերաբերյալ։
Մենք  նպատակահարմար  ենք  համարում  թաթարներին  ՈւզբեկստանիԽՍՀ  աքսորելը  և  այնտեղ  գյուղատնտեսության  տարբեր  ոլորտներում  նրանցներգրավումը։
 Տեղահանման հարցերը համաձայնեցված են Ուզբեկստանի Գերագույն խորհրդի քարտուղար Յուսուպովի հետ15։
»Սերովը և Քոբուլովը շուտով մշակեցին դեպորտացման պլան, որը նախատեսվում  էր  իրականացնել  մայիսի  18-22-ը։
  Դեռևս  ոչ  մի  անգամ  օկուպացիայից  ազատագրելու  և  դեպորտացման  միջև  եղած  միջակայքը  այսքան  կարճչէր եղել՝ ընդամենը մեկ ամսից մի փոքր ավելի16։
Այս ամենի գագաթնակետը դարձավ թաթար բնակչության տեղահանմանվերաբերյալ որոշումը։
 Ղրիմի մարզկոմի քարտուղար Բուլատովին հղվում էինբազմաթիվ  նամակներ,  որտեղ  հայտնում  էին  իրենց  դժգոհությունը  նման  անարդարացի քայլի վերաբերյալ17։
1944 թվականի մայիսի 7-ին Բերիան Ղրիմից ստացավ զեկուցում, որումհայտնում  էին  Ղրիմի  թաթարների  տեղահանման  օպերացիայի  կազմակերպչական  աշխատանքների  մասին։
  Ամեն  ինչ  պատրաստ  էր։
  1944  թվականիմայիսի 11-ին ընդունվեց որոշում Ղրիմի թաթարների տեղահանման վերաբերյալ18։
Տեղահանության առաջին օրը դարձավ մայիսի 18-ը։
 ՊԱԺԿ ժողկոմի տեղակալ Քոբուլովը և ՆԳԺԿ ժողկոմի տեղակալ Սերովը մայիսի 18-ին Բերիայինհեռագրեցին  Ղրիմի  թաթարների  դեպորտացիան  սկսելու  մասին։
  Հեռագրումասվում էր. «Համաձայն Ձեր հրամանի՝ այսօր՝ մայիսի 18-ին, վաղ առավոտիցսկսվել է Ղրիմի թաթար բնակչության տեղահանման գործընթացը։
20  ժամվա  դրությամբ  փոխադրամիջոցների  մեջ  բեռնելու  համար  կայարաններ  են  տեղափոխվել  90000  մարդ։
  Նրանցից  48000-ը  17  էշելոնով  ուղարկվել են բնակության նոր վայրեր։
 25 էշելոն դեռ բեռնվում է։
Օպերացիայի  ժամանակ  ոչ  մի  արտակարգ  դեպք  տեղի  չի  ունեցել։
  Գործընթացը շարունակվում է»19։
Ուզբեկստան  աքսորվեց  33775  ընտանիք՝  151129  մարդ,  որտեղ  նրանքհասան հունիսի 3-ից 10-ը։
 Ամենամարդաշատ ճամբարները ստեղծվեցին Տաշ16 Полян П., նշվ. աշխ., էջ110։
17 Бугай Н., Депортация народов, M.։
 Наука, 2004, c. 86.18 Бугай Н., Депортация народов Крыма։
 Документы. Факты. Комментарии. М., 2002, с. 119. քենդում  (56000  մարդ),  Սամարղանդում  (32000  մարդ),  Անդիջանում  (19000մարդ)  և  Ֆերգանայում (16000 մարդ)։
  Մյուսներին  տեղաբաշխեցին  Ուրալում(Մոլոտովի և Սվերդլովսկի շրջաններ, Ուդմուրդյան ԻԽՍՀ) և ԽՍՀՄ եվրոպական հատվածում (Կոստրոմա, Մոսկվա և այլ շրջաններ)։
Հատկանշական է, որ Ուզբեկստանը սկզբում համաձայնել էր ընդունել միայն  70000  տեղահանվածի,  սակայն  ավելի  ուշ  ստիպված  եղավ  փոխել  իրպլանները  և  համաձայնել  ընդունել  150000  մարդու,  որոնց  համար  Ուզբեկստանի  ՆԳԺԿ-ում  ստեղծվեց  հատուկ  տեղահանվածների  բաժին,  որը  պետք էստեղծեր 359 ավան և 97 ճամբար։
Տեղահանվածները աշխատում էին գյուղատնտեսության, նավթարդյունաբերության, ձկնարդյունաբերության ոլորտներում։
 Դրանք բոլորն էլ ցածր վարձատրվող, մասնագիտական կրթություն չպահանջող աշխատանքներ էին, ինչըչէր կարող նոր բնակության վայրերում տեղահանվածների համար բարեկեցիկկյանք ապահովել20։
Ըստ  մարզկոմի  տվյալների՝  մայիսի  դրությամբ  աքսորված  թաթարներըկազմում էին 194111։
 Աքսորվել էին նաև բուլղարներ, հույներ, հայեր՝ 33349մարդ։
 Դեպորտացիայի առաջին էտապում մահվան տոկոսը 19,6% էր։
 Նրանցից  Ուզբեկստանում  մահացել  է  16052  մարդ,  իսկ  1945  թվականի  ընթացքում՝ 9,8%։
 1945 թվականի դրությամբ Ղրիմում մնացել էր 379000 մարդ այնդեպքում,  երբ  մինչև  պատերազմը  բնակչությունը  կազմում  էր  875000  մարդ։
Ընդհանուր հաշվով Ղրիմից դեպորտացվեց 191014 թաթար21։
Բնակչության  տեղափոխումը  աքսորավայրեր  ուղեկցվում  էր  անմարդկային բռնություններով։
 Տեղափոխման միջոցների պակասի պատճառով մարդիկ հաճախ ստիպված էին լինում գիշերել բաց երկնքի տակ։
Սակայն ամենաողբերգական պահը տեղահանվողների համար տան շեմքից  մինչև  վագոն  տանող  ճանապարհն  էր,  երբ  մարդկանց  հետագա  դիմադրությունը  կանխելու  համար.  բաժանում  էին  ընտանիքի  անդամներին,  տեղափոխում տարբեր վագոններով։
 Անգամ տեղահանումից հետո արվում էր ամենինչ ընտանիքների միավորումը թույլ չտալու համար, մարդկանց բնակեցնում էին տարբեր գյուղերում։
Տեղահանման  նախորդ  օրը  շաբաթ  էր։
  Շատերը  տանը  չէին  լինում։
  Այսմարդկանց ճակատագիրը ևս որոշված էր. նրանց աքսորում էին այնտեղից, որտեղ գտնվում էին։
Վագոններում նախատեսված էր ճանապարհի համար պահել տաք ուտելիք, իսկ աքսորյալների յուրաքանչյուր խմբի պետք է ուղեկցեր մեկ բժիշկ և երկու  բուժքույր։
  Իհարկե,  իրականում  ոչ  մի  նման  պայման  չկար։
  Վագոնները20 Полян П., նշվ. աշխ., էջ 89։
21 Նույն տեղում, էջ 90։
այնքան մարդ էին տեղափոխում, որ խախտվում էին սանիտարահիգիենիկ բոլոր նորմերը։
 Տեղն այնքան քիչ էր, որ ճանապարհի մեծ մասը անցկացնում էինկանգնած, իսկ նստելու համար հերթ էր սահմանվում։
 Շատ վագոններ նախկինում  օգտագործվել  էին  ռազմագերիներ  տեղափոխելու  համար։
  Շատերը  մահանում  էին  համաճարակներից,  շոգից,  քաղցից  ու  հոգնածությունից։
  Ճանապարհի  հենց  սկզբին  մահացան  բազմաթիվ  մարդիկ։
  Միայն  օգնում  էր  այնհանգամանքը, որ հասնելով կայարաններ, երբ վագոնները կանգնում էին, կարողանում էին փոքր երեխաներին իջեցնել պատուհաններից, որպեսզի նրանքիրենց հետ ջուր բերեն։
Շատ երեխաներ, ծերունիներ կորչում էին, իսկ ուղեկցող զինվորներին դաամենևին չէր հետաքրքրում և կորածներին թողնում ու հեռանում էին։
Զինվորները  հաճախ  թույլ  չէին  տալիս  ուտելիքը  եփել՝  գտնելով,  որ  դաանթույլատրելի  կամայականություն  է,  սակայն  վագոնները  ուղեկցող  զինվորներից հետ չէին մնում նաև տեղի ռուս բնակիչները։
 Մելիտոպոլում սլավոն եղբայրները քարեր էին նետում վագոնների ուղղությամբ։
 Սրանք եզակի դեպքերչէին և ուղեկցում էին աքսորյալներին՝ Վոլգայից սկսած22։
Ողջ  բնակչությունը,  բնականաբար,  հենց  աքսորի  համար  նախատեսվածժամկետում  չտեղահանվեց։
  Նրանցից  շատերը  տեղահանման  ժամանակ  կռվում էին ռազմաճակատում։
 Սակայն դա նրանց չփրկեց։
 Զինվորները ևս ամբողջովին կիսեցին իրենց հայրենակիցների ճակատագիրը, թեկուզ և մի փոքրուշ։
  Օրինակ՝  հաղթանակից  հետո  Հունգարիայի  տարածքում  մնացած  Ղրիմիթաթարներին աքսորեցին 1945 թվականի օգոստոսին։
 Նրանց տեղավորում էին ճամբարներում, և այն բանից հետո, երբ հավաքվում էր բավական քանակիմարդ,  նրանց  երկաթուղով  տեղափոխում  էին  Տաշքենդ։
  Այնտեղ  զինվորներըփորձում  էին  գտնել  իրենց  հարազատներին։
  Ավստրիայում  հաղթանակից  հետո Վիեննայի ազատագրողների նկատմամբ վերաբերմունքը ավելի քան ստորացուցիչ  էր։
  Երբ  ավարտվեցին  վերջին  կրակոցները,  զինվորներին  շարքկանգնեցրին  և  հրամայեցին  թաթարներին  երեք  քայլ  առաջ  գալ։
  Այս  ամենիմասին գրում էր Աբլաև Զեքերյան, ով կռվել էր Ավստրիայում։
 Նա մի քանի այլզինվորների հետ առաջ է եկել, իսկ հրամանատարը նրանց հայտարարել դավաճաններ և ծախված մարդիկ։
 Զինվորներին հրաման է տրվել պոկել նրանցուսադիրները,  վերցնել  փաստաթղթերն  ու  պարգևները։
  Հրամանը  կատարվումել է։
 Թաթար զինվորներին դաժանորեն ծեծել են, իսկ այնուհետև  աքսորել Լեհաստան, որտեղ պահել են փշալարերով շրջապատված։
 Մի քանի ամիսանց նրանց տեղափոխել են Ուզբեկստան։
Բուն  Ղրիմի  տարածքում  ծառայություն  իրականացնող  զինվորներինկատմամբ  վերաբերմունքը  այլ  էր։
  Հասան  Հուսեինովը,  ով  ծառայում  էրՄերձսևծովյան զորքերում, գրում էր, որ մայիսի 18-ից իրենց չէին վստահում,հետևում էին։
 Մի օր էլ հրամայում են վերցնել ուտելիքի պաշար և նշում, որ իրենց տեղափոխում են։
 Հավաքում են այդ գնդում ծառայող 150-200 թաթարների  և  զինված  զինվորների  ուղեկցությամբ  մեքենաներով  տեղափոխում  ենՍիմֆերոպոլ։
  Ապա  նրանց  մոտենում  է  Բերիայի  տեղակալը՝  հայտնելով,  որնրանց  ընտանիքները  գտնվում  են  Միջին  Ասիայում  և  թաթար  զինվորներինթույլատրում  է  առանց  պահակազորի  մեկնել  Ուզբեկստան՝  հարազատներիմոտ, որոնք գտնվում էին խիստ ծանր վիճակում։
Այս  ամենը  ռազմաճակատում  կռված  զինվորների  համար  խիստ  ստորացուցիչ էր։
 Նրանք իրենց զգում էին դավաճանված, երբ անմնացորդ նվիրվելովհայրենիքի պաշտպանությանը՝ նրանից ստանում են անարգանք23։
1944 թվականի հոկտեմբերի 20-ին եղավ Ղրիմի մարզկոմի որոշումը, ըստորի՝  վերանվանվում  են  բոլոր  այն  լեռների,  գետերի,  բնակավայրերի  անվանումները, որոնք ունեին թաթարական կամ գերմանական անվանումներ։
 1945թվականի  հունիսի  30-ին  Ղրիմի  ԻԽՍՀ-ն  վերակազմավորվեց  Ղրիմի  մարզի՝ՌԽՖՍՀ-ի կազմի մեջ24։
Դեկտեմբերի 14-ին եղավ ՌԽՖՍՀ Գերագույն խորհրդի նախագահությանհրամանը,  որում  նշվում  էր  շրջանների  և  շրջկենտրոնների  անվանափոխության մասին։
 1945 թվականի օգոստոսի 21-ից և 1948 թվականի մայիսի 18ից վերանվանվեցին համապատասխանաբար 327 և 1062 թաթարական բնակավայրեր։
 Արդյունքում անգամ Յալթան ժամանակավորապես կոչվեց Կրասնոարմեիսկ, իսկ Այ-Պետրին՝ Պետրով յուրտի լեռ25։
Ղրիմի  թաթարների  աքսորից  հետո  հերթը  Ղրիմի  թերակղզում  բնակվողմյուս ժողովուրդներինն էր։
 1944 թվականի մայիսի 29-ին ներքին գործերի ժողովրդական  կոմիսար  Լ.  Բերիան  հեռագրեց  Ստալինին.  «Ղրիմի  թաթարբնակչության բռնագաղթից հետո թերակղզում ԽՍՀՄ ՆԳԺԿ-ի կողմից ընթանում են հակախորհրդային տարրերի համահարթեցման ու գույքի բնռագրավման աշխատանքները։
 Ղրիմում ներկա այդ ժամանակահատվածում բնակվումէին  12.075  բուլղար,  14.300  հույն,  9.919  հայ»  (այն  դեպքում,  երբ  1939թվականին  թերակղզում  բնակվող  բուլղարների  թիվը  կազմում  էր  15.353(1,4%), հույներինը՝ 20.652 (1,8%), հայերինը՝ 12.873 (1,1%) մարդ26։
23 Национальная политика России։
 история и современность. М.։
 Русский мир. 1997, с. 318-320.ՂՐԻՄԻ ԹԱԹԱՐՆԵՐԻ ՏԵՂԱՀԱՆՈՒԹՅՈՒՆԸ ՀԱՅՐԵՆԱԿԱՆ ՄԵԾ ՊԱՏԵՐԱԶՄԻԱրուս ՀակոբյանՏԱՐԻՆԵՐԻՆԲանալի բառեր՝ տեղահանություն, Ղրիմի թաթարներ, շրջափակում, Հիտլերյան Գերմանիա,Մուսուլմանական խորհուրդ, էշելոն, դասալքությունԱմփոփում։
