ՔՐԻՍՏՈՆԵԱԿԱՆ ՀԱՎԱՏՔԻ ԸՆԿԱԼՈՒՄԸ 19-ՐԴ ԴԱՐԻ ԱՐԵՎԵԼՅԱՆ ԵՎ ԱՐԵՎՄՏՅԱՆ ԱՍՏՎԱԾԱԲԱՆՈՒԹՅԱՆ ՄԵՋԲողոքականության  տարածմանը  զուգընթաց  աստիճանաբար  սկսեցին  փոփոխվել  պատկերացումները  քրիստոնեական  եկեղեցու,  նրա  դոգմատիկայի,  ծեսի,  մարդ-Աստված  հարաբերությունների,Քրիստոսի  անձի  և  ընդհանրապես  քրիստոնեական  կրոնի  մասին։
  Փոխվեց  նաև  քրիստոնեական  հավատքի ընկալումն Արևմուտքում և Արևելքում, ինչը ցայտուն կերպով արտահայտվեց հատկապես 19րդ դարի սկզբներին։
 Առաջնայնություն էր տրվում անհատի անձնական փորձառությանը հավատքայինկյանքում, կամքի ազատությանը և Աստված-մարդ հարաբերություների միջև միջնորդների անհրաժեշտության մերժմանը։
Քրիստոնեական  ուղղափառ  հավատքի  ընկալման  պահպանման  և  միաժամանակ  նորովի  մատուցման խնդիր է ծառանում ավանդական՝ Կաթոլիկ և Ուղղափառ եկեղեցիների աստվածաբաններիառջև։
  Վերջիններս  գիտակցում  էին,  որ  այս  միտումների  տարածումը  նախ  և  առաջ  վտանգ  է  ներկայացնում  քրիստոնեական  եկեղեցու  դոգմատիկայի,  եկեղեցու  դերի  և  ընդհանրապես  նրա  գոյությանհամար։
  Ուստի,  19-րդ  դարից  ի  վեր  և՛  Կաթոլիկ,  և՛  Ուղղափառ  եկեղեցիներում  սկսվեց  հավատքիպահպանման  գործընթաց։
  Արևելյան  և  Արևմտյան  ավանդական  եկեղեցիներում  այս  գործընթացնիրականացվում էր տարբեր կերպ։
 Արևելյան եկեղեցում քրիստոնեական հավատքը եկեղեցակենտրոնէր, ի տարբերություն Արևմտյան եկեղեցու, որը քրիստոսակենտրոն էր։
Ի՞նչն  էր  պատճառը,  որ  Ուղղափառ  և  Կաթոլիկ  եկեղեցիները  որդեգրեցին  տարբեր  քաղաքականություն հավատքի ընկալման ավանդական տեսակետը պաշտպանելու համար։
Կաթոլիկ  եկեղեցու  հոգևորական,  սիստեմատիկ  աստվածաբանության  նշանավոր  մասնագետԿառլ Ռահներն իր աստվածաբանությունը կառուցում է հավատքի հիմքի վրա1։
 Լինելով հոգևորական`նրա խնդիրը ոչ միայն կաթոլիկ եկեղեցու դիրքերն ամրապնդելն էր, այլև հավատացյալներին հավատքի  բերելն  ու  եկեղեցում  պահելը։
  Ռուս  ուղղափառ  եկեղեցու  հոգևորական-աստվածաբաններիքննարկման  խնդիրը  ևս  ուղղափառ  հավատքի  պահպանման  հարցն  էր,  որում  կարևոր  դեր  ունեցանՈւղղափառ եկեղեցու նշանավոր աստվածաբաններ՝ Սերգեյ Բուլգակովը և Պավել Ֆլորենսկին2։
Ռահների խնդիրն էր՝ ցույց տալ, որ քրիստոնեական հավատքը ճշմարիտ է այն պարագայում, երբդրա  կենտրոնում  Քրիստոսի  աստվածության  գաղափարն  է։
  Իրական  քրիստոնյան  պետք  է  ճանաչիՔրիստոսին՝ որպես Աստված։
 Ռահների աստվածաբանության մեջ քրիստոնեական ճշմարիտ հավատքը ևս կապում է Եկեղեցու հետ։
 Նրա համար Եկեղեցին միանշանակ ունի իր կարևոր դերը հավատքային կյանքում, որպես Քրիստոսի հիմնադրած կառույց։
 Այն հավատացյալին ուղղորդում է դեպի փրկություն։
Բանն այն է, որ Ռահներն իր աստվածաբանությունը զարգացնում էր այնպիսի ժամանակաշրջանում, երբ լայնորեն  քննվում էին Քրիստոսի անձի  հետ կապված խնդիրները։
  Բողոքական աստվածաբանության  շրջանակներում  զարգանում  էր  «պատմական  Հիսուսի»  մասին  տեսությունը,  և  կասկածիտակ  էր  առնվում  Քրիստոսի  աստվածային  բնության  գաղափարը։
  Ուստի,  Ռահները  նպատակ  ուներպաշտպանելու Քրիստոսի՝ Աստված լինելու գաղափարը։
Բողոքական  եկեղեցու  կողմից  անհատական  հավատքի  գերկարևորումը  և  միջնորդավորվածԱստված-մարդ  հարաբերությունների  մերժումն  Ուղղափառ  եկեղեցու  ներկայացուցիչների  առջև  խընդիր  դրեց  փրկության  պարագայում  ցույց  տալ  եկեղեցու  դերի  առաջնայնությունը,  որպես  Քրիստոսիաստվածության ճանաչման միակ ու ճշմարիտ ուղի և միջոց։
 Առաջնային պլան մղելով և պաշտպանելով եկեղեցու դերը՝ ուղղափառ աստվածաբանները ձևավորեցին քրիստոնեական հավատքի եկեղեցակենտրոն մոդելը։
Իհարկե,  թե՛  արևելյան,  և՛  թե  արևմտյան  աստվածաբանները  չէին  անտեսում  անհատի  անձնական  փորձառությունը  և  կամքի  ազատությունը  հավատքային  կյանքում,  սակայն  այդ  ամենի  հիմքումտեսնում էին Ավետարանը և Եկեղեցին։
Ձգտելով  ընդգծել  հավատքի  անհատական  և  միաժամանակ  ընդհանրական  բնույթը՝  Ռահներնանհատական  հավատքն  անվանում  էր  անանուն  հավատք։
  Այս  դեպքում  հավատքը  ճշմարիտ  է,  սակայն  որոշակի  չէ։
  Մինչդեռ  հավատքը  որոշակի  է  այն  պարագայում,  երբ  հավատացյալը  ճանաչում  էՔրիստոսին որպես Աստված և հասու է քրիստոնեական ճշմարիտ վարդապետությանը1, իսկ ճշմարիտքրիստոնեական դավանանքը պահվում է եկեղեցում։
Բուլգակովը  հավատքը  բնորոշում  է  հետևյալ  կերպ.  այն  բխում  է  ներսից,  սուբյեկտիվ  է,  սակայնուղղված  է  դեպի  օբյեկտիվ  իրականություն2։
  Հետևաբար,  ճշմարիտ  հավատքը  չի  կարող  լինել  միայնանհատական, քանի որ այն տրված է ոչ միայն անհատներին, այլ նաև ողջ մարդկությանը։
Արևելյան  եկեղեցու  աստվածաբաններն  իրենց  աստվածաբանության  հիմքում  ունեին  Եկեղեցումասին  հայրախոսական  ուսմունքը,  որի  համաձայն  Եկեղեցին  Քրիստոսի  մարմինն  է,  իսկ  դրա  գլուխկանգնած  է  Քրիստոս,  ուստի,  Եկեղեցուց  դուրս  չի  կարող  լինել  ճշմարիտ  քրիստոնեություն,  և  Եկեղեցին է միայն, որ կարող է տանել փրկության։
 Յուրաքանչյուր անհատ Քրիստոսին կարող է ճանաչել ևհարաբերվել Աստծո հետ միայն Եկեղեցում։
 Հետևաբար, ով ճանաչում է Քրիստոսին, չի կարող մերժելքրիստոնեական եկեղեցու դավանանքը3։
Երկու կողմերն էլ մատնանշում էին աստվածային Հայտնությունը, որը տրվել է մարդկությանը որպես ճշմարիտ հավատքի աղբյուր։
 Ռահներն այն բացատրում էր հետևյալ կերպ. Քրիստոս՝ մարդեղացած Աստված, ինքը Հայտնությունն է։
 Քրիստոսի միջոցով որոշակի պատմական ժամանակաշրջանումԱստված  հարաբերվել  է  մարդու  հետ4։
  Այսօրվա  մարդու  համար  աստվածային  Հայտնությունը  պարփակված  է  Ավետարանում  և  քրիստոնեական  Եկեղեցում։
  Քրիստոսի  Հայտնությունը  մարդուն  նախևառաջ տրվում է Ս. Գրքի միջոցով, որպես աստվածային ճշմարտություն։
 Հայտնությունն առկա է նաևեկեղեցական կյանքում՝ աղոթքի, դավանանքի, ծեսի, եկեղեցական սրբությունների և այլնի մեջ։
Ի  տարբերություն  արևելյան  աստվածաբանների՝  Ռահները  տարբերակում  էր  տրանսցենդենտալև կատեգորիալ հայտնությունները։
 Նրա համար կատեգորիալ է այն Հայտնությունը, որը տրվել է Քրիստոսի  Ավետարանի  միջոցով  և  պահվում  է  Եկեղեցում,  իսկ  տրանսցենդենտալը  կրկին  աստվածայինՀայտնությունն է, որը տրվում է մարդուն անհատապես5, նրա կյանքի որևէ շրջանում։
 Համաձայն Ռահների՝  առանց  կատեգորիալ  Հայտնության  անհատը  չի  կարող  հասնել  ճշմարիտ  աստվածճանաչողության,  իսկ  առանց  տրանսցենդենտալ  Հայտնության  չի  կարող  լիարժեք  կերպով  իրականանալ  Աստված-մարդ  անձնային  հարաբերությունը։
  Մատնանշելով  տրանսցենդենտալ  հայտնությունը՝  Ռահներըփորձում էր ցույց տալ, որ ավանդական եկեղեցին չի մերժում հավատքի անհատական լինելու գաղափարը և անհատի անձնական փորձառությունը հավատքային կյանքում։
Ըստ Բուլգակովի՝ յուրաքանչյուրն իր անհատական փորձառության պարագայում ունենում է անհատական  կրոնական  զգացողություն,  մինչդեռ  այս  դեպքում  անտեսվում  է  աստվածային  համընդհանուր Հայտնությունը, որը տրվել է ողջ մարդկությանը։
 Անհատական փորձառությամբ առաջնորդվելով՝խաթարվում է քրիստոնեական եկեղեցու հավաքականության գաղափարը, հավատացյալը կորցնում էկրոնական  տրամաբանությունը  և  առաջնորդվում  միայն  զգացականությամբ։
  Բուլգակովի  կարծիքով՝կրոնական կյանքում միայն զգացականությամբ առաջնորդվելը վտանգ է ներկայացնում ոչ միայն քրիստոնեական կրոնի, այլև քրիստոնյայի համար։
 Այս կերպ, ի վերջո, կարելի է հանգել կրոնական սուբյեկտիվիզմի, մինչդեռ կրոնն օբյեկտիվ է։
Պատահական չէ, որ արևելյան աստվածաբանները մշտապես շեշտում էին կրոն և հավատք հասկացությունները և նրանց միջև առկա տարբերությունները։
 Սա, իհարկե, չի նշանակում, որ Բուլգակովը մերժում էր կրոնական զգացողությունը և այն անհրաժեշտ չէր համարում հավատքային կյանքում,պարզապես նա, ինչպես նաև Ֆլորենսկին, այն կապում էին դոգմայի հետ6։
Ուղղափառ  եկեղեցու  աստվածաբանների  համաձայն՝  անհատական  հավատքի,  հավատացյալիանձնական  փորձառության  և  կամքի  ազատության  գաղափարների  առաջնայնության  պարագայումետին  պլան  էր  մղվում  քրիստոնեական  կրոնը՝  եկեղեցու  դոգմատիկան,  վարդապետությունը,  ծեսը  ևայլն։
 Իսկ այս ամենը կարող է հանգեցնել հավատքային կյանքում մի շարք բացասական երևույթների,որոնք քրիստոնեական վարդապետությունից հեռացման պատճառ կարող են դառնալ։
 Ըստ արևելյան2 Булгаков С., Свет невечерний։
 Созерцания и умозрения, Москва, 1994, гл. 5, http։
//vehi.net/bulgakov/svet/index.html.3 Նույն տեղում։
5 Նույն տեղում, էջ 87-88։
աստվածաբանների՝  թեև  կրոնն  ունի  պատմական  բնույթ,  որի  ընթացքում  ձևավորվել  է  նրա  դոգմատիկան, ծեսը և այլն, բայց դա դեռ չի նշանակում, որ այն ճշմարտացի չէ։
Եկեղեցին  ուղղափառ  դավանանք  է  տալիս  մարդուն,  որը  ձևակերպվում  է  դոգմաների  միջոցով։
Հավատքը ենթադրում է տրանսցենդենտալ իրականության բացահայտում մարդու համար և երկրպագում այդ Իրականությանը։
 Թե՛ Աստված, և թե՛ հավատացյալը չեն կորցնում իրենց անձնականությունը, երբ անհատը տրամաբանված կերպով տարբերակում է իր կողմից երկրպագելի Աստվածությունը։
Հերքելու համար այն մտայնությունը, թե դոգմաները հավատացյալին ստիպում են կորցնել սեփական կամքի ազատությունը և կաղապարում են քրիստոնեական հավատքը՝ Ֆլորենսկին բացատրում է,որ դոգմաներն ուղեցույց են դեպի հավերժական կյանք։
 Դրանց միջոցով որոշակիացվում է քրիստոնեական  հավատքը,  իսկ  ճշմարիտ  քրիստոնեությունը  չի  ստրկացնում,  այլ  ազատում  է։
  Պարզապես  ժամանակակից մարդը, ըստ Ֆլորենսկու, կորցրել է դոգմայի կենդանի ընկալումը1։
Ֆլորենսկին  տարբերակում  է  դոգմատիկան  և  դոգմատիզմը։
  Երբ  հավատքը  տրվում  է  մարդունդրսից, նա դառնում է դոգմայի ստրուկը և հանգում նրա պաշտամունքին, որը դոգմատիզմն է։
 Դոգմանպետք է հնարավորին չափով ընկալվի հավատացյալի կողմից, որպեսզի չվերածվի անկենդան իրականության։
 Այն պետք է լինի կենդանի, պետք է ապրվի հավատացյալի հոգևոր կյանքում և առաջնորդինրան դեպի փրկություն։
 Սա է Ֆլորենսկին անվանում դոգմատիկա, որը ճշմարիտ քրիստոնեական հավատքն է։
 Այն սյուբեկտիվը դարձնում է օբյեկտիվ, իսկ օբյեկտիվը՝ սյուբեկտիվ2։
Վերադառնալով Ռահներին՝ պետք է նշել, որ վերջինս, ելնելով քրիստոնեական արարչագործության  մեջ  սիրո  և  ազատության  սկզբունքից,  զարգացնում  է  աստվածային  շնորհի  և  անհատի  ազատկամքի  համագործակցությամբ  ճշմարիտ  քրիստոնեական  հավատքին  հասնելու  սխոլաստիկ  մտածողությունը  և  հանգում  հավատքի  շնորհին՝  թեև  չբացառելով  անհատական  ազատությունը։
  Համաձայննրա՝ հավատքային շնորհը տրվում է միայն Քրիստոս-Աստծո ճանաչողության միջոցով։
Հետաքրքրական է Սուրբ Հոգու դերի ընկալումը հավատքի քրիստոսակենտրոն և եկեղեցակենտրոն  տարբերակներում։
  Քրիստոնեական  վարդապետության  համաձայն՝  Ս.  Հոգին  դիտվում  է  որպեսշնորհաբաշխող և փրկությանն առաջնորդող աստվածային անձ։
 Արևմտյան աստվածաբանության մեջՍ. Հոգին գործում է ընդհանրապես աշխարհում, նա ամենուր է, իսկ արևելյան աստվածաբանները Ս.Հոգու գոյությունը հատկապես կարևորում էին եկեղեցական միջավայրում և ընդգծում այն տեսակետը,ըստ որի Ս. Հոգին է առաջնորդում եկեղեցին, հետևաբար եկեղեցին ճշմարիտ չլինել չի կարող։
Ե՛վ արևելյան, և՛ արևմտյան աստվածաբաններն ի վերջո հավատը դիտարկում են ոչ միայն Աստված-մարդ հարաբերության մեջ, այլ նաև քրիստոնեական արժեհամակարգում՝ հույսի և սիրո հետ մեկտեղված։
 Ճշմարիտ հավատն Աստծո նկատմամբ փրկության հույսն է և սերը ոչ միայն Աստծո, այլև իրնմանի հանդեպ։
Ընդհանրացնելով հիշյալ հեղինակների մոտեցումները՝ կարող ենք ասել, որ Արևմտյան և Արևելյան եկեղեցիներում հավատքի ընկալման մեջ առկա տարբերությունները կախված են այն հանգամանքից,  որ  Կառլ  Ռահներն  առավել  շատ  կենտրոնանում  էր  Քրիստոսի  Աստված  լինելու  ելակետի  վրա,փորձում  հաշտության  եզրեր  գտնել  կողմերի  միջև`  առաջնային  պլան  մղելով  Քրիստոսի  աստվածության  գաղափարը  և  հարցը  դիտարկելով  ոչ  միայն  կաթոլիկ  քրիստոնյայի,  այլև  պարզապես  քրիստոնյայի տեսանկյունից։
Ինչ վերաբերում է արևելյան եկեղեցու աստվածաբաններին, ապա վերջիններս ոչ միայն փորձումէին  կենդանացնել  վաղ  շրջանի  քրիստոնեական  հավատքի  ընկալման  ձևը  և  չհեռանալ  հայրաբանական եկեղեցաբանության սկզբունքներից, այլև, մատնանշելով եկեղեցու3 դերը, ձգտում էին ցույց  տալՈւղղափառ եկեղեցու անսխալականությունը։
2 Նույն տեղում։
3 Ս. Բուլգակովը և Պ. Ֆլորեսնկին, «եկեղեցի» ասելով, նկատի ունեին Ուղղափառ եկեղեցին՝ ի տարբերություն Կ. Ռահների, ովայդ եզրի ներքո հասկանում էր Ընդհանրական եկեղեցին։
Արփի ԱլեքսանյանՔՐԻՍՏՈՆԵԱԿԱՆ ՀԱՎԱՏՔԻ ԸՆԿԱԼՈՒՄԸ 19-ՐԴ ԴԱՐԻ ԱՐԵՎԵԼՅԱՆ ԵՎ ԱՐԵՎՄՏՅԱՆ ԱՍՏՎԱԾԱԲԱՆՈՒԹՅԱՆ ՄԵՋԲանալի բառեր՝ Ավանդական եկեղեցի, Արևմտյան և Արևելյան եկեղեցիներ,քրիստոսակենտրոն, եկեղեցակենտրոն, դոգմա, դոգմատիկա։
