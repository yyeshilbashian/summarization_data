ՀԱՄԱՉԱՓՈՒԹՅԱՆ ՍԿԶԲՈՒՆՔԸ ՊԱՏՇԱՃ ՎԱՐՉԱՐԱՐՈՒԹՅԱՆ ԻՐԱՎՈՒՆՔԻԻՐԱՑՄԱՆ ՀԱՄԱՏԵՔՍՏՈՒՄՀամընդհանուր  իրավական  չափանիշները  կանխորոշում  են  ոչ  միայն  իրավունքների ու ազատությունների էությունը, այլև դրանց սահմանափակման առանցքային  նախապայմանները։
  Հիշյալ  չափանիշների  անտեսումն  անձանց  իրավունքների և ազատությունների սահմանափակման ինստիտուտը կարող է վերածել կամայականությունների թիրախի։
 Այս և այլ նկատառումներով էլ, ի թիվս իրավունքի էությունն արտահայտող և վերջինիս հիմքը հանդիսացող սկզբունքների, օրենսդիրը նախատեսել է կամայականության արգելքի, հայեցողական լիազորությունների սահմանափակման և համաչափության սկզբունքները։
 Սրանք միմյանց փոխկապակցվածհիմնադրույթներ են, որոնց պահպանումը օրինականության ապահովման երաշխիքներից մեկն է։
 Սույն հոդվածում կկենտրոնանանք առավելապես համաչափության`որպես  վարչարարության  իրականացման  սկզբունքի  վրա`  չանտեսելով,  սակայն,մյուս փոխկապակցված սկզբունքների նշանակությունը՝ վերջինիս կիրառման սահմանների տեսանկյունից։
Սահմանադրության  78-րդ  հոդվածով  նախատեսված  համաչափության  սկըզբունքը համընդհանուր ուղղվածություն ունի։
 Այն վերաբերում է ընդհանրապես հանրային  իշխանության  կողմից  մարդու  իրավունքների  և  ազատությունների  սահմանափակման հիմնարար չափանիշներին։
 Սույն հոդվածի շրջանակներում այն համապարփակ  ուսումնասիրելու  անհնարինության  պատճառով  նպատակահարմար  էվարչական  պատասխանատվության  ոլորտում  առանձին  ուշադրություն  դարձնելսանկցիայի համաչափության խնդրին։
 Ավանդաբար, այս սկզբունքն ընկալվում է որպես քրեական պատասխանատվության սկզբունք, մինչդեռ՝ իր բովանդակությամբայն զգալի կիրառություն ունի, հատկապես, վարչարարության ոլորտում, ընդ որում,ոչ միայն վարչական պատասխանատվության շրջանակներում։
 Հիշյալ սկզբունքն իրճյուղային արտացոլումն է գտել «Վարչարարության հիմունքների և վարչական վարույթի մասին» ՀՀ օրենքի 8-րդ հոդվածում, որից բխում է, որ վերջինս վերաբերում էառհասարակ վարչական մարմինների գործունեությանը` գործի հարուցումից մինչևվարչական ակտի ընդունում։
Թե՛ Հայաստանի և թե՛ արտասահմանյան պետությունների դատական պրակտիկային  անծանոթ  չեն  օրըստօրե  ավելացող  այն  հայցերը,  որոնք  դատարան  եններկայացվում` համաչափության սկզբունքի պահպանվածության փաստի վիճարկմամբ։
  Համաչափության  սկզբունքին  հետևելու  անհրաժեշտությունն  անձանց  իրավունքներն ու ազատությունները սահմանափակելիս պետության կողմից կիրառվողհարկադրանքի միջոցների անհրաժեշտությունն ու օրինականությունը պահպանելունախապայման է։
 Այդ սկզբունքի ուսումնասիրությունն անհրաժեշտ է կատարել սահմանափակումների  «անհրաժեշտություն»,  «օրինականություն»,  «նպատակներ»,«սահմաններ», «ծավալ», «միջոցներ» և «տևողություն» եզրույթների համատեքստում։
Վ.  Վ.  Լապաևայի  կարծիքով,  մարդու  իրավունքներն  ու  ազատություններըբարձրագույն արժեք հռչակած Սահմանադրության իրավական տրամաբանությունըենթադրում է,  որ  դրանց  սահմանափակման պարագայում պաշտպանվող սահմանադրական արժեքները պետք է արտահայտվեն համարժեք իրավունքների միջոցով։
Այսինքն՝  դատարանը  մարդու  իրավունքների  և  ազատությունների  սահմանափակման իրավաչափությունը ստուգելիս չի կարող  բավարարվել  միայն  սահմանադրական արժեքները պաշտպանելու անհրաժեշտությունը փաստարկելով։
 Պետք է պատճառաբանի, թե որ իրավունքների ու ազատությունների պաշտպանությունն է պահանջում պատասխանատվության հենց տվյալ միջոցի կիրառումը։
 Որպես այս դիրքորոշման  շարունակություն՝  նշենք,  որ  որոշ  տեսաբանների  կարծիքով  համաչափության  սկզբունքը  ներառում  է  մեծապես  սահմանափակման  նպատակների  հետկապված չորս հիմնական պահանջ.1) սահմանափակումների հիմնավորվածություն (պաշտպանության կարիք ունեցող  իրավունքների  ու  շահերի  առկայություն,  սահմանափակման  նպատակների  ումիջոցների կապի մատնանշում),2) սահմանափակման նպատակների կարևորություն (պաշտպանվող իրավունքների կարևորությունն այն է, որ դրանք մարդու հիմնական իրավունքներն ու ազատություններն են և դրանց հետ կապված շահերը),3)  իրավունքների  սահմանափակման  աստիճանի  համապատասխանությունըսահմանափակման  համընդհանուր նպատակին կամ պաշտպանվող իրավունքներինշանակությանը,4) համաչափության սկզբունքի կիրառման անհրաժեշտությունը՝ հավասարության, խտրականության արգելքի, օրինականության սկզբունքի և արդարության ընկալման հետ մեկտեղ։
Ըստ  Գ.  Ա.  Հաջիևի,  սահմանափակումների  համաչափության  չափանիշներըգտնվում են սահմանադրական նորմերից դուրս, ինչը նշանակում է, որ կա նման չափանիշների մշակման անհրաժեշտություն [1]՝ ԱԺ-ի, ՍԴ-ի լիազորությունների օգտագործման միջոցով (Հայաստանի Հանրապետության պարագայում)։
Տեսական գրականության մեջ նշվում է, որ համաչափության սկզբունքը սահմանափակման միջոցների և նպատակների միջև հավասարակշռությունն ապահովում էայնպիսի եղանակների միջոցով, ինչպիսիք են անհատականացումն ու տարբերակումը։
 Ուստի քննարկվող սկզբունքը պետք է ուսումնասիրել վարչական պատասխանատվության ոլորտում առկա գործնական օրինակների և դրանց վերաբերյալ դատարանների տված մեկնաբանության տեսանկյունից` հասկանալու համար, թե արդյոք դատական պրակտիկայում պահպանվում են վերոնշյալ եղանակները։
Համաչափության  սկզբունքը  վարչական  պատասխանատվության  միջոցներինկատմամբ հանդես է գալիս որպես դրանց` հասարակության մեջ առավել ճանաչված, օրինական հիմք ունեցող հասարակական-իրավական նպատակների հետ համաձայնեցվածությունն ու ողջամտությունը ապահովող գործիք։
 Վարչական պատասխանատվությունը հանգեցնում է անձի իրավունքների ու ազատությունների սահմանափակման, այն պետք է կոչված լինի Սահմանադրությամբ ամրագրված նպատակների իրականացումն ապահովելուն։
 Ավելին, ինչպես նշվում է Սահմանադրության78-րդ հոդվածում, սահմանափակման համար ընտրված միջոցները պետք է համարժեք լինեն սահմանափակվող հիմնական իրավունքի ու ազատությունների նշանակությանը։
 Հատկանշական է, որ Սահմանադրությամբ ամրագրված համաչափության  սկզբունքը  վերաբերում  է  ոչ  միայն  իրավաբանական  պատասխանատվությանմիջոցներին, այլև Սահմանադրության ամրագրման համեմատ անձի իրավունքներնու ազատությունները սահմանափակող ցանկացած միջոցի։
Պետության իրավական բնույթը կանխորոշում է նրա պատասխանատվությանբարձր մակարդակը իրավասահմանափակող գործունեություն իրականացնելիս։
 ՍԴորոշմամբ [2] արձանագրվել է, որ իրավական պետության գաղափարից բխող հասարակական  հարաբերությունների  կարգավորման  համաչափության  ընդհանուրսկզբունքը բխում է Սահմանադրության 1-ին, 3-րդ և 43-րդ հոդվածների համադրվածվերլուծությունից։
 Բնական է, որ օրենսդիրը չի կարող նախատեսել իրավասահմանափակող  գործունեության  բոլոր  մանրամասները,  և  որ  շատ  հարցեր  թողնվել  ենիրավակիրառողի հայեցողությանը, բայց սահմանված պատասխանատվության չափը պետք է լինի տարբերակված` ելնելով կատարված արարքի ծանրությունից, հանրային վտանգավորության աստիճանից, պատճառված վնասի չափից, մեղքի աստիճանից և այլ էական հանգամանքներից։
 Ըստ այդմ, օրենսդրից պահանջվում է սահմանել  պատասխանատվության  այնպիսի  իրավակարգավորում,  որը  պատասխանատվության  ենթարկող  իրավասու  մարմնին  հնարավորություն  կընձեռի  որոշելունշանակվող պատասխանատվության կոնկրետ չափը` ելնելով զանցանքի բնույթից ևհանրային վտանգավորության աստիճանից։
Սահմանադրական  դատարանը  արձանագրել  է  նաև,  որ  համաչափությանսկզբունքը պահանջում է ապահովել արդարացի հավասարակշռություն սահմանվողպատասխանատվության միջոցի ու չափի և պատասխանատվության սահմանմամբհետապնդվող իրավաչափ նպատակի միջև։
 Հարկ ենք համարում նշել, որ միջազգային  պրակտիկայում,  հաշվի  առնելով  վարչական  տարբեր  իրավախախտումներիբնույթի ու դրանց նկատմամբ պատասխանատվության սահմանման առանձնահատկությունները, իրավակիրառողների համար նախատեսվում են նաև հայեցողությանավելի  լայն  շրջանակներ`  վարչական  իրավախախտումների  վերաբերյալ  օրենսդրությամբ որպես ընդհանուր կանոն սահմանելով վարչական տուգանքի ընդհանուրնվազագույն  չափ  (ինչը,  օրինակ,  առկա  է  ՌԴ-ում,  ԳԴՀ-ում,  Լիտվայի  Հանրապետությունում,  Լատվիայի  Հանրապետությունում,  Բելառուսի  Հանրապետությունում,Մոլդովայի  Հանրապետությունում  և  այլն)։
  Ինչպես  արձանագրել  է  Սահմանադրական  դատարանը,  Վարչական  իրավախախտումների  վերաբերյալ  ՀՀ  օրենսգիրքնիրավակարգավորումների համանման մոտեցում չի որդեգրել [3]։
ՍԴ մատնանշած խնդիրն առաջանում է հատկապես այն ժամանակ, երբ տվյալհոդվածով կոնկրետ իրավախախտման համար սահմանված պատժաչափի նվազագույն  շեմը  չի  համապատասխանում  խախտողի  անձին,  մեղքի  աստիճանին  կամհատկապես գույքային դրությանը, և նշված սանկցիան կարող է անհիմն խոչընդոտներ  ստեղծել  տվյալ  իրավունքի  իրականացման  համար։
  Նմանատիպ  իրավիճակստեղծվում է հավաքների և միավորումների իրավունքները իրացնելու պարագայում,երբ հավաքների մասնակիցները նաև սոցիալական ոչ բարենպաստ դրության մեջգտնվող անձինք են, և սանկցիայի նվազագույն շեմը (50.000 ՀՀ դրամ), ըստ էության, հնարավորություն չի տալիս պատշաճորեն կիրառելու համաչափության սկըզբունքը, վտանգվում է վերջինիս ապահովման եղանակների՝ տարբերակման և անհատականացման կիրառումը։
Մեր  կողմից  առանձնացրած  իրավունքների  կարևորությունը  պետության  ևօրենսդրի վրա դնում է դրանց պատշաճ իրացումն ապահովող երաշխիքների մշակման  անհրաժեշտություն,  այնինչ  ներկայիս  իրավակարգավորումների  պայմաններում չեն բացառվում այն դեպքերը, երբ անձը, վախենալով իր համար անհամաչափորեն  նշանակված  տուգանքից,  զերծ  մնա  սահմանադրորեն  երաշխավորված  իրիրավունքներն իրականացնելուց։
 Չենք կարող համեմատական եզրեր չանցկացնելվարչական իրավունքի և քրեական իրավունքի միջև՝ չանտեսելով, իհարկե, այն հանգամանքը, որ վարչական զանցանքները քրեական իրավունքով նախատեսված հանցանքների  համեմատ  նվազ  վտանգավորություն  ունեն։
  Այսպիսով,  եթե  քրեականիրավունքում  հոդվածի  սանկցիայով  նախատեսված  պատժաչափից  նվազ  պատիժնշանակելու  հնարավորություն  կա,  ապա  վարչական  իրավախախտման  դեպքումիրավակիրառողը զրկված է նման հնարավորությունից։
 Ինչպես արդարացիորեն նշելէ Սահմանադրական դատարանը, իրավակարգավորման նման մոտեցման պայմաններում,  իրոք,  խնդրահարույց  կարող  է  դառնալ  առանձին  վարչական  իրավախախտումների համար սահմանված տուգանքի նվազագույն շեմից ավելի նվազ չափովտուգանքի նշանակման` իրավակիրառողի հայեցողության հարաբերական սահմանափակումը, ինչը կարող է խոչընդոտել ընդհանուր կանոնից ելնելով ավելի նվազչափով  տուգանքի  նշանակումը։
  Սակայն  վարչական  իրավախախտումների  վերաբերյալ ՀՀ օրենսգիրքն իրավակարգավորումների նման հնարավորություն չի նախատեսել։
 Հատկանշական է, որ Գերմանիայում քրեական գործերով տուգանք նշանակելիս տուգանքի չափը թողնված է դատարանի հայեցողությանը՝ արարքի հանրայինվտանգավորության, մեղքի աստիճանի և, իհարկե, հանցավորի եկամուտների չափիհիման վրա։
Վերը նշված խնդրի լուծման համար կարող ենք առաջարկել հավասարապեսընդունելի երկու տարբերակներ՝ նախատեսել ավելի նվազ չափով տուգանքի նշանակման հնարավորություն և դատարանի վրա դնել յուրաքանչյուր դեպքում համաչափ տուգանքի նշանակման պարտականությունը (հաշվի առնելով նաև գույքայինդրությունը) կամ Գերմանիայի օրինակով սահմանել, այսպես կոչված, մշտական աղյուսակ։
 Գերմանիայում վերոնշյալ աղյուսակում ընդգրկված արարքներից յուրաքանչյուրի համար սահմանված է համաչափ տուգանք, որն իր հերթին հանգեցնում է տուգանային միավորների։
 Դրանք տուգանքին հետևող պատասխանատվության յուրօրինակ միջոցներ են, որոնք հանգեցնում են այս կամ այն իրավունքի սահմանափակման։
 Ընդ որում, գումարային որոշակի չափը չգերազանցող տուգանքների դեպքումտուգանային միավորներով նախատեսված հետևանքներ վրա չեն հասնում։
 Սա արդյունավետ միջոց է՝ անձանց նոր իրավախախտումներից զերծ պահելու և նախազգուշացնելու համար, օրինակ՝  տուգանային ութ միավորի առկայությունը հանգեցնում է վարորդական իրավունքներից զրկելուն։
Վարչական  իրավախախտումների  վերաբերյալ  ՀՀ  օրենսգրքի  9-րդ,  32-րդ  և279-րդ  հոդվածների  համադրված  ուսումնասիրությունը  վկայում  է,  որ  վարչականպատասխանատվության  սկզբունքներից  է  «պատասխանատվությունը  մեղքի  համար» սկզբունքը, ինչը նշանակում է, որ վարչական տույժը  կարող է կիրառվել միայնվարչական  իրավախախտում  կատարելու  մեջ  մեղավոր  անձի  նկատմամբ։
  Նշվածօրենսգրքի 10-րդ և 11-րդ հոդվածներում բացահայտվում են իրավախախտումը համապատասխանաբար  դիտավորությամբ  և  անզգուշությամբ  կատարելու  հասկացությունները։
 Այս տեսանկյունից, ինչպես քրեական, այնպես էլ վարչական իրավունքում տրամաբանական է և իրավաչափ՝ ըստ մեղքի ձևի պատժաչափի տարբերակումը։
  Մեղքը՝  որպես  վարչական  զանցակազմի  սուբյեկտիվ  կողմի  պարտադիրտարր,  վարչական  պատասխանատվության  իրավական  միակ  նախապայմանն  ունախադրյալն է։
 Այնինչ, ինչպես Վարչական իրավախախտումների վերաբերյալ ՀՀօրենսգրքի, այնպես էլ հարակից ճյուղերի օրենքներում կան մի շարք իրավախախտումներ,  որոնց  դեպքում  մեղքի  ձևը  չի  տարբերակվում՝  վտանգելով  քննարկվողսկզբունքի կիրառությունը։
Նշված  սկզբունքը  սերտորեն  առնչվում  է  նաև  վարչական  պատասխանատվության մեկ այլ սկզբունքի, այն է՝ անձնական պատասխանատվության, որի համաձայն՝ անձը ենթակա է պատասխանատվության միայն անձամբ կատարած իրավախախտման  համար։
  Այն  պատասխանատվության  միջոցի  ու  չափի  և  պատասխանատվության  սահմանմամբ  հետապնդվող  իրավաչափ  նպատակի  միջև  հավասարակշռություն ապահովող կարևորագույն երաշխիքներից է։
 Դատական պրակտիկայում քիչ չեն այն դեպքերը, երբ պատասխանատվության ենթարկելով այլ անձի, ըստէության,  չեն  իրականացվում  պատասխանատվության  նպատակները՝  ևս  մեկ  անգամ  վտանգելով  ուսումնասիրության  առարկա  հանդիսացող  համաչափությանսկզբունքը։
Կա մեկ այլ, ոչ պակաս կարևոր խնդիր ևս՝ իրավաբանական անձի օբյեկտիվմեղսայնացումը։
 Հաշվի առնելով այն, որ իրավաբանական անձը՝ որպես վարչականիրավունքի սուբյեկտ, զրկված է գործողությունների նկատմամբ հոգեբանական վերաբերմունք ունենալու կարողությունից, և նրա նկատմամբ, ըստ էության, չեն կարողկիրառվել  «գիտակցություն»,  «ցանկություն»,  «նախատեսել»  եզրույթները,  հետևաբար, մեղքի ձևերն իրավաբանական անձին ևս վերագրելի չեն։
 Այս կապակցությամբանհրաժեշտ  է  նշել,  որ  տեսական  գրականության  մեջ  գերիշխում  է  հետևյալ  մոտեցումը. «իրավաբանական անձի մեղք» հասկացությունը միասնական է և հանգումէ նրա կողմից սահմանված կանոններն ու նորմերը պահպանելու հնարավորությանը,ինչպես  նաև  դրանք  պահպանելու  համար  հնարավոր  միջոցներ  չձեռնարկելուն։
Միայն  իրավական  և  փաստական  չափանիշների  միաժամանակյա  առկայությունըկարող է վկայել այն մասին, որ իրավաբանական անձն ուներ կանոններն ու նորմերըպահպանելու  հնարավորություն,  որոնց  խախտման  համար  սահմանված  է  վարչական պատասխանատվություն։
 Դատական պրակտիկայի ուսումնասիրությունը թույլէ տալիս առանձնացնելու իրավաբանական անձանց պատասխանատվության երեքձև.1) մեղքը որոշվում է սուբյեկտիվ կողմի միջոցով, այսինքն, դատարանները վերլուծում են կոլեկտիվ սուբյեկտի վերաբերմունքը կատարվածի նկատմամբ՝ հաշվի առնելով երկու հանգամանք. ձեռնարկվա՞ծ են արդյոք, իրավաբանական անձից կախված բոլոր միջոցները իրավական նորմերը պահպանելու ուղղությամբ, և ունե՞ր վերջինս դրա հնարավորությունը, թե՝ ոչ,2) իրավաբանական անձի մեղքը որոշվում է նրա աշխատողի մեղքով. այսինքն,վերջինիս  գործողությունները  մեկնաբանվում  են  որպես  իրավաբանական  անձիգործողություններ,  եթե  ապացուցված  չէ,  որ  աշխատողն  իր  լիազորություններիցդուրս գործողություններ է իրականացրել,3)  իրավաբանական  անձին  պատասխանատվության  ենթարկում  օբյեկտիվմեղսայնացմամբ, ինչը հակասում է թե՛ իրավաբանական պատասխանատվության տեսությանը, թե՛ գործող օրենսդրությանը։
Այստեղ,  իհարկե,  լուրջ  խնդիրներ  կան  նաև  համաչափության  սկզբունքիառնչությամբ,  ուստի  Վարչական  իրավախախտումների  վերաբերյալ  օրենսգիրքըպետք է նախատեսի այս խնդրի լուծումը ևս՝ բացառելով տվյալ հարցում տարընթերցումներն ու կամայականությունների հնարավորությունները։
ՍԴ  վերոհիշյալ  որոշման  մեջ  ամրագրված  է,  որ  ՀՀ  մաքսային  սահմանովտեղափոխվող  ապրանքների  և  տրանսպորտային  միջոցների  չհայտարարագրմանկամ ոչ իրենց անվանմամբ հայտարարագրման դեպքում չի ապահովվում տվյալ ապրանքների և տրանսպորտային միջոցների կամ դրանց առանձին խմբաքանակի՝ այդչափով մաքսատուրքերի, օրենքով սահմանված հարկերի, տուրքերի և այլ պարտադիր  վճարների  գծով  պետական  բյուջեի  մուտքերը՝  միատեսակ  դարձնելով  դրանցհասարակական վտանգավորության աստիճանը։
 Այնինչ քննարկվող հոդվածի՝ մերառանձնացրած մասում օրենսդիրը հստակ ընդգծել է մաքսային վճարների պակասհաշվարկում  կամ  չհաշվարկում  չառաջանալու  հանգամանքը։
  Որպես  հոդվածումվերհանված խնդիրների տրամաբանական շարունակություն՝ առաջարկվում են լուծումների հետևյալ տարբերակները՝-  վարչական  իրավախախտումների  վերաբերյալ  օրենսդրությամբ  որպեսընդհանուր կանոն սահմանել վարչական տուգանքի ընդհանուր նվազագույն չափ,- իրավակիրառողին հնարավորություն տալ, հաշվի առնելով խախտողի անձը,մեղքի աստիճանը, իրավախախտման հանրային վտանգավորությունը և այլ հանգամանքներ, սանկցիայով նախատեսված տուգանքի նվազագույն շեմից պակաս չափովտուգանք նշանակել,- վերանայել որոշ իրավախախտումների դիսպոզիցիաներ և նախատեսել մեղքիձևի տարբերակում,-  վերանայել  որոշ  իրավախախտումների  համար  որպես  սանկցիա  նախատեսված տուգանքի չափերը,- վերանայել մի շարք իրավախախտումներ և դրանց խախտման համար նախատեսվող սանկցիայի շրջանակներում նախատեսել պատասխանատվության այլընտրանքային միջոց։
Ամփոփելով  պատշաճ  վարչարարության  համատեքստում  համաչափությանսկզբունքի  ընկալման  և  կիրառման  խնդիրներին  առնչվող  մեր  դատողությունները՝նպատակահարմար ենք գտնում նկատելու, որ իրավական մշակույթը դեռևս թույլ չիտալիս ձևավորելու նշված սկզբունքի երաշխավորման համար անհրաժեշտ կանխատեսելի ու արդյունավետ իրավակիրառ պրակտիկա, ուստի  այս փուլում հարկ է հնարավոր եղանակներով ապահովել իրավական անվտանգություն ապահովելուն միտված  որոշակիություն  և  մեթոդաբանական  աջակցություն։
  Մասնավորապես,  նպատակահարմար է բարդ հացադրումներով մշակել և կիրառման մեջ դնել մեթոդականհամարժեք ձեռնարկներ։
ԳՐԱԿԱՆՈՒԹՅՈՒՆ[2]  ՀՀ  ՍԴ  որոշումը  քաղաքացի  Արտաշես  Անտոնյանի  դիմումի  հիման  վրա`  ՀՀմաքսային օրենսգրքի 203-րդ հոդվածի` ՀՀ սահմանադրությանը համապատասխանության հարցը որոշելու վերաբերյալ գործով, URL։
 http։
//www.arlis.am/DocumentView.aspx?DocID=61436 (Accessed։
 06.08.2017)։
[3] ՀՀ ՍԴ որոշում 1304, 20 սեպտեմբերի, 2016։
Մարտիրոսյան ՏաթևՀԱՄԱՉԱՓՈՒԹՅԱՆ ՍԿԶԲՈՒՆՔԸ ՊԱՏՇԱՃ ՎԱՐՉԱՐԱՐՈՒԹՅԱՆԻՐԱՎՈՒՆՔԻ ԻՐԱՑՄԱՆ ՀԱՄԱՏԵՔՍՏՈՒՄԲանալի բառեր՝ վարչական իրավունք, համաչափություն, սկզբունքներ, վարչականտարբերակում։
