ՈՒՂՂԱԿԱՆ ՀՈԼՈՎՈՎ ԼՐԱՑՈՒՄ ՈՒՆԵՑՈՂ ԳՈՅԱԿԱՆԱԿԱՆ ԲԱՌԱԿԱՊԱԿՑՈւԹՅՈՒՆՆԵՐԸ ՊԱՐՈՒՅՐ ՍԵՎԱԿԻ ՊՈԵԶԻԱՅՈՒՄԳոյականական  բառակապակցությունները,  ըստ  լրացման  խոսքիմասային  արտահայտության,կարելի  է  բաժանել  երեք  խմբի`  համասեռ  բաղադրիչներով  բառակապակցություններ,  տարասեռ  բաղադրիչներով  բառակապակցություններ  և  բազմասեռ  բաղադրիչներով  գոյականական  բառակապակցություններ։
Համասեռ  բաղադրիչներով  բառակապակցությունների  խմբին  դասվում  են  այն  բառակապակցությունները, որոնց երկու բաղադրիչներն էլ արտահայտված են գոյականով։
 Լրացումը կարող է արտահայտված լինել ուղղական, սեռական-տրական, բացառական, գործիական և ներգոյական հոլովներով։
Ուղղական լրացում ունեցող գոյականական բառակապակցությունները Մ. Աբեղյանը բաժանում էերեք խմբի։
 Առաջին խմբում ընդգրկում է այն կապակցությունները, որոնցում  ուղղական հոլովով լրացումը  հանդես  է  գալիս  որակական,  երկրորդ  խմբում`  բացահայտող,  երրորդ  խմբում`  չափ  ու  քանակիիմաստներով1։
  Առաջին  խմբի  կապակցությունների  լրացում  հանդիսացող  բաղադրիչը  Մ.  Աբեղյանիկողմից հանգամանորեն չի ներկայացվել։
 Բայց կողմնորոշվելով բառակապակցության դասակարգմանհատկանիշով, այն է` որակական իմաստով, դժվար չէ եզրակացնել, որ Մ. Աբեղյանն այսպիսի  կապակցությունների՝ ուղղականով արտահայտված լրացմանը բնորոշ է համարում հատկանշային նշանակությամբ օժտված լինելը` նշելով, որ այդ կապակցություններում գոյական վերադիրը կարող է փոխարինվել  ածականով,  ինչպես  օրինակ`  ոսկի  բաժակ–ոսկյա  բաժակ,  ձմեռ  ժամանակ–ձմեռային  ժամանակ,հրեշտակ աղջիկ–հրեշտակային աղջիկ և այլն։
Երկրորդ  խմբին  դասվող  կապակցություններին  բնորոշն  այն  է  համարվում,  որ  ուղղականովլրացումը՝  որպես  տեսակի  անվանում,  հանդես  է  գալիս  սեռի  անվան  հետ  (եղևնի  ծառ,  տառեխ  ձուկ,գայլ գազան), ուղղականով հատուկ անուն լրացումը կոչում, պաշտոն, զբաղմունք արտահայտող բառերի հետ է հանդես գալիս (Տիգրան թագավոր, Երասխ գետ, Հարություն վարդապետ), կամ ընդհակառակը`  տեսակ,  կոչում,  որոշում,  պաշտոն,  պարապմունք  արտահայտող  բառերը  հատուկ  անվան  հետ  ենհանդես գալիս (թագավոր Տիգրանը, պարոն Սմբատը, ամրոց Անին և այլն)։
Երրորդ  խմբի  կապակցությունների  յուրահատկությունը  պայմանավորված  է  նրանով,  որ  դրանցուղղականով  վերադիրը  չափ  ու  քանակ  ցույց  տվող  բառ  է  (երկու  վերստ  հեռավորություն,  մի  կաթիլարյուն, մի փունջ ծաղիկ, մի խումբ մարդիկ և այլն)։
Թեև  այս  խմբավորումն  Աբեղյանը  չի  կատարել  բառակապակցությունների  քննության  առիթով,այնուամենայնիվ  նշված  խմբավորումն  անպայմանորեն  պետք  է  հաշվի  առնել  ուղղական  լրացումովգոյականական  բառակապակցություններն  ուսումնասիրելիս։
  Աբեղյանի  առանձնացրած  խմբերումդասվող  նյութը  բառակապակցության  հայեցակետով  է  բնութագրվում,  չնայած  որ  վերջինս  բառակապակցությունն ուսումնասիրության առանձին նյութ չի դարձրել։
Ուղղական  հոլովով  գոյականական  լրացում  ունեցող  բառակապակցությունների  ուսումնասիրության  ժամանակ  պետք  է  հաշվի  առնել  բառակապակցությունների  բաղադրիչներով  արտահայտվածառարկաների,  հասկացությունների  միջև  դրսևորվող  հարաբերության  բնույթը։
  Այս  առումով  նաևպետք  է  հաշվի  առնել  մի  կարևոր  հանգամանք։
  Ուղղակի  իմաստով  հանդես  եկած  բառակապակցությունների բաղադրիչները կարող են արտահայտել նաև փոխաբերական իմաստ` ունենալով անհատական,  խոսքային  կիրառություններ,  որոնք  և  կյանքի  են  կոչվել  Պարույր  Սևակի,  ինչպես  նաև  այլգրողների ստեղծագործություններում։
 Դիտարկենք օրինակ.Եվ խորհել, որ այդ նույն պահին,Երբ թուրք սուլթանն այսպես վեհաշուքՏոնում էր ծնունդն ու չմեռնելը հոբելյար Մահի… (IV, 79)1 Աբեղյան Մ., Հայոց լեզվի տեսություն, Երևան 1965, էջ 408-409։
Հոբելյար մահ կապակցության բաղադրիչներն իմաստով հակասում են իրար, բայց բանաստեղծըմիացրել  է  երկու  անհամատեղելի  իմաստներ  ունեցող  բառերը  մեկ  կապակցության  կազմում`  երևույթին տալով նոր ու ինքնատիպ բնորոշում։
Ուղղակի  իմաստով  հանդես  եկած  բառակապակցությունների  բաղադրիչներով  արտահայտվողառարկաների  ունեցած  հարաբերությունը  բացահայտելը,  հետևաբար  և  այդպիսի  բառակապակցությունների խմբավորումն անհամեմատ ավելի հեշտ է, քան գեղարվեստական խոսքում փոխաբերականիմաստով հանդես եկածներինը։
 Դիտարկենք օրինակներ` «Դու մի՛ անցիր ասֆալտ ճամփով, գերադասիր  ճամփա՜  շինել…»  (I,  172),  «Պտղավորումն  այգու,  արտի  փոշոտումը  փառաբանեմ  կրքով,  Ազնիվթթխմորով հունցված ցորեն հացը մեր սեղանի վրա…» (I, 355)։
 Ասֆալտ ճամփա, ցորեն հաց և նմանայլ  կապակցություններում  «ուղղականով  ստորադաս  անդամն  արտահայտում  է  ինչ  նյութից  բաղկացած լինելու հարաբերություն»1։
 Բայց ձևով դրանց նման մարմար կուրծք, պողպատ կամք և նմանօրինակ  այլ  բառակապակցությունները  չենք  կարող  դասել  «ինչ  նյութից  բաղկացած  լինելու  հարաբերություն» արտահայտող բառակապակցությունների մեջ այն ակնհայտ պատճառով, որ դրանցում նյութի,առարկայի իմաստը չեզոքացված է, առաջնային է դարձել այդ առարկայի բնորոշ հատկանիշը. մարմարկուրծք,  այսինքն`  մարմարի  նման  ողորկ,  սպիտակ  կուրծք,  պողպատ  կամք,  այսինքն`  պողպատի  պեսանկոտրում կամք։
Ինչպես  գեղարվեստական  լեզվում  առհասարակ,  այնպես  էլ  Սևակի  ստեղծագործություններումլայնորեն  կիրառվում  են  որակական  իմաստով  ուղղական  լրացում  ունեցող  գոյականական  բառակապակցությունները։
 Եվ դա պատահական չէ, քանի որ այդ խմբում դասվող բառակապակցություններիլրացում բաղադրիչն ավելի շատ է օժտված փոխաբերական նշանակությամբ հանդես գալու կարողությամբ` մեծ մասամբ գործածվելով որպես մակդիր։
 Դիտարկենք օրինակներ.Եվ պռունգից Գնդասարի Բարձրանում է լուսինն արծաթ`Մառախուղի քողի ներքո։
 (III, 54)Ու խեղդվող տոթիցՇնչահատ արդեն,Մի պահ զրկվելով աբուռ-ամոթից,Անզգուշորեն կոճակն է բացում զմրուխտ թփերի… (IV, 49)Եվ հիմա այնտեղ`Հին Ծովասարի քարերի վրաԳառնարած Դավթի երկաթ տրեխի թողած հետքերում, Ինչպես խաղալիք-փոքրիկ գուռի մեջ,Անձրևաջուրն է քմծիծաղ տալիս… (IV, 201)Աստ` Վեհարանի հին պատերի մեջ,Սրբապղծորեն թուրք երգ է մխում… (IV, 19)Իսկ ջարջառների սեպերը երկաթ,Քար ատամները գիշատիչ կամի(Ծամի հա՜ ծամի)Հաշան են ծամում, հաշանը ոսկե,Որ չուզենալով դարմանը խառնելՍարսուռ ցորենի արևահամին… (IV, 48)Այս  բառակապակցությունների  համար  հատկանշականն  այն  է,  որ  լրացում  հանդիսացող  գոյականի առարկայական իմաստը, դրսևորվելով որպես հատկանիշ, որոշ չափով չեզոքացված է։
 Բնականաբար,  հատկանիշը  գերիշխող  դրսևորում  պետք  է  ունենա  այն  բառերում,  որոնք  օժտված  են  ածականի  և  գոյականի  խոսքիմասային  նշանակությամբ  և  որոշակի  կիրառության  մեջ  հանդես  են  գալիսորպես որոշիչ։
Բացահայտող  իմաստով  ուղղական  լրացում  ունեցող  գոյականական  բառակապակցություններըբավականին  գործածական  են  Պ.  Սևակի  ստեղծագործություններում։
  Դրանք  տեսակի  ու  սեռի  կամանձի որևէ կոչումի, պաշտոնի, անձի ու առարկայի և դրանց ով կամ ինչ լինելու հարաբերություն արտահայտող բառակապակցություններ են։
 Ի տարբերություն նախորդ խմբի բառակապակցությունների`սրանց  բաղադրիչներով  արտահայտած  հարաբերությունն  ավելի  օբյեկտիվ  բովանդակություն  ունի,ասել  է  թե`  խոսողի  կամքից  անկախ  է  առնչվում  լրացյալի  բովանդակությանը,  ինչպես  օրինակ`  «Մինչհայրը  նրա`  Գևոն  կոշկակար,  Գոգնոցը  հանեց,  արխալուղ  հագավ,  Հարևան-դրկից  մի-մի  շիշ  օղով`Նրա տուն մտան` աչքալուսանքի» (IV, 8), «Ահա թեկուզ բրուտ Ավոն։
 Որտեղ նստի ու վեր կենա, Մեռածբան  է,  բրուտ  Ավոն  Միշտ  նույն  բանից  խոսք  կբանա…»  (III,  51)  ,  «-Ճիշտ  ես  ասում,  ախր,  Քավոր…Դարբին  Գեղամն  էր  ներս  մտնում,  Հետո  դիմում  նախագահին»  (III,  52),  «Եվ  հիմա  այնտեղ`  Հին1 Աբրահամյան Ս., Պառնասյան Ն., Օհանյան Հ., Բադիկյան Խ., Ժամանակակից հայոց լեզու, հ. 3, Երևան, 1976, էջ 41։
Ծովասարի  քարերի  վրա  Գառնարած  Դավթի  երկաթ  տրեխի  թողած  հետքերում,  Ինչպես  խաղալիքփոքրիկ գուռի մեջ, Անձրևաջուրն է քմծիծաղ տալիս…» (IV, 201) և այլն։
Բացահայտող  ուղղական  լրացումով  բառակապակցություններում  հաճախ  են  հանդես  գալիսհատուկ անունները (Տիգրան թագավորը, Արաքս գետը և այլն). նույն իրողությունը նկատելի է նաև Պ.Սևակի  ստեղծագործություններում։
  Այստեղ  բավական  գործածական  են  ինչպես  անձնանունները,այնպես էլ աշխարհագրական անունները, ընդ որում` առաջինների արտահայտչական արժեքն առավելմեծ է։
 Դիտարկենք օրինակներ. Պարզ տեսնում է ուստան հիմա.Սուտ է ասում Դանել քեռին, Որ ազատվի նրա ձեռքից… (III, 90)…Որ մենք չունենք հասարակ Ձմեռանոց կոլխոզի,Իսկ նա պալատ է շինումՄեր գյուղ Սովետաշենում։
 (III, 103)Չափ  ու  քանակի  ուղղականով  լրացում  բառակապակցություններում  որպես  ստորադաս  անդամհիմնականում հանդես են գալիս հետևյալ բառերը` (մի) բուռ, ծով, կաթիլ, պատառ / պատառիկ և այլն։
Այդպիսի  գործածությունների  մեծ  մասը  ժողովրդախոսակցական  լեզվին  բնորոշ  արտահայտություններ են և լայնորեն կիրառվում են բանաստեղծի ստեղծագործություններում։
 Օրինակ` շատության գաղափարի  արտահայտման  համար  կիրառվում  են  ծով,  իսկ  քչի  արտահայտման  համար`  բուռ,  պուտ,փշուր,  բաժին  գոյականները։
  Նման  գործածությունները  բանաստեղծի  լեզվի  անհատականությաննկատելի  դրսևորումներ  են,  ինչպես  օրինակ`  «Հետո  հերթն  եկավ  կանանց  հոսանքի.  Մի  թաս  խավիծով  կամ  ձվածեղով`  Ծննդկանի  շուրջ  նստեցին  նրանք`  Որդուն  մաղթելով  արևշատություն…(IV,  8),«Ես կարող եմ ձեռք բերել Իմ մի հատիկ մի խոսքով…» (I, 2 01), «…Ո՞վ նայի վրան կամ ո՞վ տա նրանՄի  պատառ  ժպիտ,  շոյանք  մի  փշուր»  (IV,  12),  «Մի  կտոր  հանածո  ոգի  է  հարկավոր,  Մի  պատառկախարդանք,  Մոգություն  մի  պճեղ,  Մի  բացվող  փակագիծ,  Անհայտի  մի  լուծում…»  (  I  ,  319),  «Միպատառիկ ջերմին ամառ Եվ մի բաժին անուշ գարուն…» (IV, 109), «Թե զարնեիր սրտին դանակ, Միպուտ արյուն դուրս չէր հոսի» (IV, 18) և այլն։
 Ինչպես նկատում ենք, ուղղականով լրացումը հաճախ էմի  բառով  արտահայտված  վերադիր  ունենում,  և  այս  դեպքում  հատկանշային  արժեք  ստացած  գոյականը հիմնականում ոճական արժեքով է օժտված լինում։
Ուղղական հոլովով լրացում ունեցող գոյականական բառակապակցությունները գերազանցապեսերկանդամ  են,  որովհետև  լրացման  դերով  հիմնականում  այնպիսի  գոյականներ  են  հանդես  գալիս,որոնք  ինքնուրույնաբար  կարող  են  հստակ  հասկացություն  արտահայտել  և  լրացյալի  հետ  առանձինհարաբերության  մեջ  մտնել։
  Կան  գոյականներ,  որոնք  ուղղական  հոլովով  հաճախ  են  գեղարվեստական խոսքում հանդես գալիս որպես մակդիր, օրինակ` լույս, հուր, հրաշք, արծաթ, գոհար, մարմար, ծաղիկ, երազ1։
Պ.  Սևակի  լեզվին  հատկանշականը  ոչ  այդքան  բանաստեղծական  համարվող  այդպիսի  բառերիուղղական  հոլովաձևի  նորովի  իմաստավորումով  գործածությունն  է,  որքան  սովորական  բառերիանսպասելի զուգորդումները, որոնց միջոցով էլ ստեղծվում են «բառակապակցական նորաբանություններ»։
 Դիտարկենք օրինակներ.Ծով դաշտերում էլ բերք չկա,Ամբարվել է պահեստներումԵվ այնտեղից հորդել է դուրս,Լցվել ամեն խրճիթ ու տուն։
 (III, 96)Բայց այգի են տանում ոչ թե նրանք`Ո ՛չ թե այս բոց կանայք,Աղջիկներն այս կրակ, Ո ՛չ էլ անծանոթին… (III, 124)Անուն են ուզում ծաղկունքն անանուն,Ծաղկունքն անվանի ուզում են նորիցՔնքշանքով իրենց անունը լսելԿույս աղջիկների շրթերից լուսե… (IV, 80)Դժվար չէ նկատել, որ բերված օրինակներում բոլոր գոյական լրացումները փոխաբերական նշանակությամբ են կիրառված` նպաստելով զգացմունքի, մտքի վառ ու դիպուկ արտացոլմանը։
 Այդպիսի1 Քոսյան Վ., Ժամանակակից հայերենի բառակապակցությունները, Երևան, 1975, էջ 47։
կապակցությունների  երևան  գալը  գեղարվեստական  խոսքում  ոճական  առումով  հիմնավորված  է,քանի որ բանաստեղծական խոսքին թարմություն ու ինքնատիպություն է հաղորդում։
 Վերոհիշյալ կիրառություններում բառերի արտահայտչականությունը դրսևորվում է բառակապակցության մեջ, և նախադասության կազմում գործածված մյուս բառերը երկրորդական նշանակություն են ստանում։
 Բացիդրանից` ուղղական հոլովով լրացումն իր հնչյունական կազմով առնչվում է նախադասության մեջ առկա այլ բառերի՝ ապահովելով խոսքի բարեհնչությունը, նպաստելով բանատողերի հանգավորմանը։
Ոճական առումով կրակ, բոց, ծով բառերի գործածությունները կարևոր են, քանի որ խոսքի արտահայտչականությունն  ապահովվում  է  նախադասության  կազմում  եղած  մյուս  բառերի  նկատմամբբառակապակցության ունեցած առնչության շնորհիվ։
 Որոշ դեպքերում նույնիսկ բառակապակցությունը, առանձին վերցրած, կարող է արտահայտչականությամբ աչքի չընկնել։
 Նախադասության կազմումգտնվող մյուս բառերի նկատմամբ ունեցած իմաստային առնչության շնորհիվ է դրսևորվում բառակապակցության  արտահայտչականությունը  և  բառակապակցության  բաղադրիչների,  մասնավորապեսուղղական հոլովով վերադրի ընտրությունը պայմանավորված է լինում նաև խոսքի բարեհնչությամբ։
Բառի  հաճախականությունն  առնչվում  է  խոսքի  բազմազանությանը։
  Սևակի  խոսքարվեստումուղղական  հոլովով  լրացում  ունեցող  բառակապակցությունների  ուսումնասիրությունը  ցույց  է  տալիս,որ  ուղղական  հոլովով  լրացման  դերում  առավելապես  հանդես  են  գալիս  հայ,  մայր,  ծով,  կույս  բառերը։
Լուսինե ՀովհաննիսյանՈՒՂՂԱԿԱՆ ՀՈԼՈՎՈՎ ԼՐԱՑՈՒՄ ՈՒՆԵՑՈՂ ԳՈՅԱԿԱՆԱԿԱՆ ԲԱՌԱԿԱՊԱԿՑՈՒԹՅՈՒՆՆԵՐԸ ՊԱՐՈՒՅՐ ՍԵՎԱԿԻ ՊՈԵԶԻԱՅՈՒՄԲանալի բառեր՝ Սևակ, բառակապակցություն, գոյական, ուղղական հոլով, լրացում, խոսքի մաս։
