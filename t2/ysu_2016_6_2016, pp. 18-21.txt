ՄԻԳՐԱՑԻՈՆ ԳՈՐԾԸՆԹԱՑՆԵՐԸ` ՈՐՊԵՍ ԱՆԴՐԱԶԳԱՅԻՆ ԻՆՔՆՈՒԹՅԱՆ ՁԵՎԱՎՈՐՄԱՆ ՈՒ ԴՐՍԵՎՈՐՄԱՆ ՆԱԽԱԴՐՅԱԼՆերկայումս միգրացիան համաշխարհային նշանակություն ունեցող կարևորագույն հիմնախնդիրներից է։
 Ձևավորվելով բազմաթիվ խորքային, խիստ  սոցիալական, քաղաքական, տնտեսական  գործընթացների  արդյունքում`  այն  իր  հերթին  առաջնահերթ  նշանակություն  ու  ազդեցություն  ունի  հասարակական կյանքի բոլոր ոլորտների համար։
 Պատկերն առավել քան ակնհայտ է նորօրյա Հայաստանիհամար, ուր միգրացիան` գլխավորապես էմիգրացիան, հայկական իրականության անբաժան բաղադրիչն  է՝  առօրեականությունից  մինչև  միջազգային  հարաբերություններ։
  Խնդրի  կարևորության  մասինեն վկայում դեռևս 1990-ական թթ.-ից Հայաստանում իրականացվող բազմաթիվ և բազմամակարդակմիգրացիոն հետազոտություններն՝ ուղղված հիմնախնդրի այս կամ այն կողմի վերլուծությանը։
Միգրացիան, լինելով խիստ դինամիկ և ներկայումս հատկապես շարունակաբար փոփոխվող, անընդհատ  հանդես  է  գալիս  նախկինում  աննախադեպ  դրսևորումներով  և  հետևանքներով։
  Ակնհայտ  է,որ  ասվածը  պահանջում  է  միգրացիոն  և  դրանով  պայմանավորված  հիմնախնդիրների  նորովի  ընկալում, արդիական, բազմակողմանի և ճկուն մեթոդաբանություն։
 Խոսքը մասնավորապես վերաբերում էայժմյան,  խնդրին  վերաբերվող  հասարակական  դիսկուրսում  լայն  տարածում  գտած  անդրազգայնությանը  և  անդրազգային  միգրացիային։
  Չնայած  այն  բանին,  որ  հասկացությունների  վերջնական,  ամփոփիչ  սահմանումը  դեռևս  բացակայում  է,  այնումենայնիվ,  ոլորտի  առաջատար  մասնագետների  մեծամասնությունն  ընդգծում  է  միգրանտների,  այս  պարագայում՝  անդրազգային  միգրանտների,  արտասահմանում  կարճաժամկետ  կամ  անժամկետ  բնակվողների  կացության,  առօրեականության,  կյանքիկազմակերպման  տարբեր  մակարդակների,  հասարակական  հարաբերությունների  տրանսլոկալությունը, միաժամանակությունը տարբեր հասարակություններում։
 Արդի գլոբալիզացիոն գործընթացների, կապի և հեռահաղորդակցության զարգացած միջոցներիշնորհիվ  ձևավորվում  են  անդրազգային  սոցիալական  տարածություններ,  որոնք,  միաժամանակ  մասըլինելով  տարբեր  աշխարհագրական,  մշակութային,  քաղաքական,  տնտեսական  տարածությունների,հանդես են գալիս որպես ամբողջական, անդրազգային սոցիալական էություններ։
 Այսպես, միգրանտըմիաժամանակ  գոյություն  ունի  թե՛  արտասահմանում,  թե՛  հայրենիքում,  խիստ  կապված  է  հայրենիքիհետ, անմիջականորեն մասնակցում է հայրենիքի կյանքին, բայց ունի նաև արտասահմանյան, հաճախսոցիալապես  խիստ  ակտիվ  կյանք։
  Նշված  պայմաններում  առաջանում  են  նոր,  կարելի  է  ասել,  անդրազգային ինքնության ձևավորման, յուրացման մարտահրավերներ, որոնք հնարավորություն են տալիսխոսել անդրազգային միգրանտի մասին։
Սոցիոլոգիայի  դասական  մոտեցումներում  հանրությունն  անխզելիորեն  կապված  է  տեղի  և  տարածքի հետ, և այդ կապն իրագործվում է մշակույթի միջոցով1։
 Այսպիսով, որպեսզի միգրանտն ընդունող հասարակության մաս դառնա, պետք է ձուլվի՝ ասիմիլացվի կամ հարմարվի ընդունող երկրի մշակույթին։
 Սակայն 1990-ական թթ. սկզբին Ն. Գլիկ-Շիլլերը, Լ.Բախը, որակելով ժամանակակից միգրացիոն  գործընթացների  բնույթը  որպես  անդրազգային,  կասկածի  տակ  դրեցին  այս  դրույթը2։
  Անդրազգայնությունն  այնպիսի  սոցիալական  գործընթաց  է,  որտեղ  միգրանտները  ստեղծում  են  սոցիալականդաշտեր, որոնք հատում են աշխարհագրական, մշակութային և քաղաքական սահմանները։
 Միգրանտներն սկսում են զարգացնել և պաշտպանել բազմազան ընտանեկան, տնտեսական, սոցիալական, կրոնական և քաղաքական հարաբերություններ, որոնք հատում են պետական սահմանները3։
 Այս տեսակիանդրազգային  միգրանտները,  կարծեք,  ապրում  են  մի  քանի  տեղում  և  ներգրավված  են  մեկից  ավելիհանրություններում, ստեղծում են նոր հարաբերություններ և կախվածություններ։
1 Տե՛ս Glick- Schiller N., Basch L., Blanc-Szaton C., Toward a Definition of Transnationalism։
 Introdactory Remarks and ReasearchQuestions, 1998, էջ 8-13։
2 Տե՛ս նույն տեղում, էջ 9։
3 Տե՛ս Basch L., Glick Schiller N., Szaton B., Nations Unbound։
 Transnational Projects, Postcolonial Predicaments, and deterritorialized Nation-states. New York։
 Cordon and Breach,1994, էջ 56։
Ժամանակակից հասարակությունը, ինչպես Ու. Բեկն է նշում, ռիսկի հասարակություն է1։
 Այստեղգլոբալ և լոկալ անկայունությունը փոխպայմանավորված է։
 Համաշխարհային համակարգին միայն գլոբալ  խնդիրները  չեն  սպառնում.  լոկալ  խնդիրները  ևս  մեծ  ազդեցություն  ունեն։
  Յուրաքանչյուր  լոկալանկայունություն գլոբալացվում է. արդյունքում ձևավորվում է համաշխարհային անկայուն համակարգը։
  Անկայունությունը  բերում  է  ռիսկի,  ինչն  էլ  իր  հերթին  անվստահության։
  Բազմաէթնիկ,  բազմազգհասարակություններում  անվստահությունը  շատ  է՝  պայմանավորված  էթնիկ,  ազգային  տարբեր  գործոններով։
  Համաշխարհային  համակարգն  էլ  է  անկայուն,  քանի  որ  իր  մեջ  ներառում  է  իրար  հանդեպֆունկցիոնալ  փակ  ենթահամակարգեր2։
  Այս  պայմաններում  միգրացիոն  գործընթացները  ևս  բարդանում  են,  միգրանտը  հայտնվում  է  այդ  անկայության  մեջ։
  Փախչելով  սեփական  լոկալ  անկայունությունից`  նա  հայտնվում  է  համաշխարհային  ավելի  մեծ  ու  խորն  անկայության  մեջ։
  Այս  անկայունություննանվերջավոր բնույթ է կրում։
 Սկզբնական շրջանում միգրանտների համար առաջնակարգ է համարվումդեռ  հայրենիքում  ունեցած  կապերի  ամրապնդումը։
  Միգրանտն  անձամբ  փորձում  հարմարեցնել  իրվարքը,  ներանձնայնացնել  նոր  արժեքներ  և  դառնալ  նոր  հասարակության  մաս՝  չկտրվելով  հայրենիքից։
  Անդրազգային  միգրանտների  համար  այս  գործընթացը  կրում  է  նպատակահարմար  բնույթ,քանի  որ  նախնական  փուլում  նոր  հասարակությունում  ունենալով  ադապտացիայի,  վստահությանխնդիր  անհատների,  սոցիալական  ինստիտուտների  հետ  կապված,  նրանք  շարունակում  են  ավելիուժեղ  կապեր  պահպանել  առաքող  երկրում  հաստատած  համայնքի  հետ։
  Անդրազգային  միգրանտըհայտնվում  է  «երրորդ  դաշտում»  և  ցանկանում  է  պահպանել  իր  կարգավիճակը  հայրենիքում,  որտեղնա միևնույն ժամանակ համարվում է և՛ յուրային, և՛ օտար, և ուր նա կարող է ցանկացած պահի վերադառնալ3։
  Անդրազգային  միգրացիան  նպատակահարմար  է  այնքանով,  որ  միգրանտն  ամբողջությամբչի բացառում իր կապերը ո՛չ ընդունող, և ո՛չ առաքող հասարակությունների հետ. նա ձգտում է ցանկացած պահի «առավելագույն օգուտ» ստանալ երկու հասարակություններից էլ։
Նախնական  շրջանում  միգրանտներն  իրենց  ընդունող  հասարակության  մաս  չեն  համարում,նրանք դեռ կազմում են առաքող հասարակության մաս իրենց գիտակցության մեջ4։
 Չնայած միգրանտների՝ ընդունող հասարակության մեջ հաստատվելու  հեռանկարների բացակայությանը, այնուամենայնիվ,  հանգամանքները  ստիպում  են  ամբողջովին  ներգրավվել  ընդունող  հասարակության  գործունեությունում։
 Սկզբնական շրջանում ունեցած ժամանակավոր հեռանկարները փոխարինվում են մշտականով՝  պայմանավորված  նոր  հարաբերություններով,  նոր  անդրազգային  ցանցերի  ստեղծմամբ,  միգրացիոն գործընթացի նպատակահարմարությամբ։
 Արդյունքում առաջնահերթ ունենալով ադապտացիայիխնդիր, չընդունելով նոր հասարակության արժեքները, վարքի նմուշները, այնուամենայնիվ, միգրանտըհարմարվում է նոր հասարակությանը։
Անդրազգային  միգրանտների  մասնակցությունն  առաքող  հասարակության  կենսագործունեությունում նոր փոփոխություններ է բերում. ի հայտ են գալիս կյանքի նոր որակներ, որոնք ակնհայտորեննոր բնույթ են կրում, փոփոխվում է մարդկանց կենսակերպը։
 Անդրազգային միգրանտների դրամականփոխանցումները, ներդրումները հայրենիքում նպաստում են նոր տիպի ֆինանսական կապիտալի կուտակմանը և կիրառմանը։
Ժամանակակից  անդրազգային  միգրանտները  չեն  կարող  բնութագրվել  որպես  «արմատախիլեղածներ».  մեր  օրերում  միգրացիան  ցիկլիկ  բնույթ  է  կրում,  որն  ուղեկցվում  է  միգրանտների  միաժամանակյա  ներգրավվածությամբ  ընդունող  և  առաքող  հասարակություններում5։
  Նոր  հասարակությանմեջ  ինտեգրվելու  խնդիրն  այնքան  անհրաժեշտ  չէ,  ինչպես  միգրացիայի  նախկին  դրսևորումների  ժամանակ (միակողմանի), քանի որ նրանք «մուտք» ունեն դեպի իրենց ընկերական և ընտանեկան ցանց6։
Անդրազգայնության  պայմաններում  ինքնությունը  դադարում  է  արդեն  հաստատուն  կատեգորիալինել,  ինչպես  ինքնության  ուսումնասիրման  պրիմորդիալիստական  մոտեցմամբ  է  այն  ներկայացվում։
Տեսամեթոդաբանական տարբեր մոտեցումների շրջանակներում՝ ինքնությունը ներկայացվում է որպեսմի կոնստրուկտ, որը ձևավորվում է սոցիալական միջավայրում, հիմնվում է մարդկանց և նրանց շրջապատի  ինտերակցիաների  վրա7։
  Մասնավորապես  սա  նկատվում  է  սիմվոլիկ  ինտերակցիոնիստներիուսումնասիրություններում  (Ջ.  Հ.  Միդ,  Չ.  Հ.  Կուլի,  Հ.  Բլումեր)։
  Ինքնությունը  հանդես  է  գալիս  որպեսմի  կոնստրուկտ,  որը  կառուցակցվում  է  նշանակալի  ուրիշների  կարծիքի  հիման  վրա  (Ջ.  Հ.  Միդ).  այսպայմաններում անդրազգային միգրանտների համար փոխակերպվում են «նշանակալի ուրիշները», որի1 Տե՛ս Бек У., Общество риска, на пути к другому модерну, Москва, 2000, էջ 34-35։
2 Տե՛ս Мкртичян А., Хаос как системообразающий механизм самоорганизаций социума, Ереван, 2008, էջ 51-71։
3 Տե՛ս Vertovec S., Transnationalism, 2009, էջ 45-47։
4 Տե՛ս Massey D., Continuities in Transnational Migration։
 An Analysis of Nineteen Mexican Communities, American Journal of Sociology, (Vol. 99), 1994։
5 Տե՛ս Basch L., Glick Schiller N., Szaton B., 1994, էջ 36-39։
6 Տե՛ս Bradatan C., Popan A., Melton R., Transnationality as a Fluid Social Identity, Social Identities, 16(2), 2010, էջ169-178։
7 Տե՛ս Mead G.H., The Genesis of the Self and Social Control, International journal of ethics, Volume 35, Issue 3, 2002, էջ 251։
արդյունքում  փոխակերպվում  են  միգրանտների  նկատմամբ  ունեցած  սպասումները։
  «Նշանակալիուրիշները» ձևավորում են մտածողության և գործունեության նոր չափանիշներ, որոնք հստակ են նույնսիմվոլիկ  բազան  ունեցող  անհատների  մոտ,  ովքեր  նույնականացվում  են  կոնկրետ  հասարակության,խմբի  հետ1։
  Այս  տեսանկյունից  անհրաժեշտ  է  առանձնացնել,  թե  կոնկրետ  որ  «նշանակալի  ուրիշի»հետ են նույնականացվում անդրազգային միգրանտները, որ դերերն են այդ պայմաններում նրանց համար դառնում առաջնային։
դուրսսահմաններիցՀաստատելով  որոշակի  փոխազդեցություններ  ընդունող  հասարակությունում  և  հայրենիքում`միգրանտներն  ազդում  են  մեկը  մյուսի  վրա,  փոխանակվում  են  արժեքներով,  պնդումներով,  ինչի  արդյունքում  նրանց  ինքնությունը  փոփոխություններ  է  կրում2։
  Հայրենիքի  հետ  կապի  պահպանումը,անդրազգային  միգրանտների  ինքնանույնականացման  կարևորագույն  մասն  է  կազմում3։
  Անդրազգային միգրանտների կայուն փոխազդեցություններն ազդում են նրանց ինքնության արտահայտմանվրա։
  Պ.  Լևիտը  ներմուծում  է  «սոցիալական  փոխանցումներ»  եզրույթը,  որը  մեկնաբանում  է  այնպնդումները,  գաղափարները,  պատկերացումները,  որոնք  փոխանակում  են  միգրանտներն  իրենցազգայինբազմաթիվ  փոխազդեցությունների  արդյունքում։
  Նմանփոխանցումների  արդյունքում  կառուցակցվում  է  ընդհանուր  անդրազգային  ինքնությունը4։
  Միգրացիոն  գործընթացների  համատեքստում  ինքնությունը  բնութագրվում  է  որպես  հարաբերական,գործընթացային  և  իրավիճակային  կոնստրուկտ5։
  Միգրանտը  տարածքային  կայունությունից  գլոբալանկայունության  հոսքի  մեջ  է  ներգրավվում,  այսինքն՝  նախկինում  կապվածությունը  տարածքի  հետկարևորվում  է,  իսկ  այժմ  միգրանտը  կտրվում  է  տարածքից՝  պայմանավորված  նոր  հասարակությանմեջ  ունեցած  որոշակի  կենսական  նպատակներով  (օրինակ՝  աշխատանք)։
  Վերջիններս  որոշակիորենսահմանափակում  են  միգրանտի  կենսագործունեության,  ինքնության  տարաբնույթ  ասպեկտներիդրսևորումը։
  Միգրանտի  տարածքային  ինքնությունն  այլակերպվում  է։
  Այս  պայմաններում  միգրանտիմոտ ձևավորվում է արժեքային, մտածողության նոր  համակարգ, որը  կապված է այն համատեքստից,որում  նա  հայտնվել  է։
  Լ.  Գուառնիզոն  Բուրդյեից  փոխառելով  հաբիտուս  եզրույթը՝  այս  երևույթըմեկնաբանելու  համար  ներմուծում  է  անդրազգային  հաբիտուսի  գաղափարը6։
  Հաբիտուսն  օբյեկտիվսոցիալական միջավայրում արտադրված դիսպոզիցիաների, որոշակի կառուցվածքների համակարգ է,որոնք կազմակերպում են և ուղղորդում ագենտների  պրակտիկաները և պատկերացումները։
 Լինելովհիմնված  անցյալի  փորձի  վրա՝  հաբիտուսը  թույլ  է  տալիս  ագենտին  կողմնորոշվել  սոցիալականտարածությունում  և  համապատասխանաբար  արձագանքել  այս  կամ  այն  իրադարձությանը։
Հաբիտուսը վերարտադրում է համընդհանուր ընդունելի վարքի մոդելները7։
 Անդրազգային հաբիտուսըբնութագրվում է որպես պրակտիկաների և սոցիալական դիրքավորումների տարածում սահմաններիցայն կողմ, որի արդյունքում ձևավորվում են գիտակցական և ոչ գիտակցական դիսպոզիցիաներ, որոնքթույլ  են  տալիս  տարբեր  իրավիճակներում  գործառել  տարբեր  կերպ8։
  Կարելի  է  ենթադրել,  որանդրազգայնության պայմաններում միգրանտի ինքնությունը, ելնելով պայմաններից, դառնում է ճկուն,այսինքն՝  նա  ձեռք  է  բերում  այնպիսի  դիսպոզիցիաների  ամբողջություն,  որոնք  նրան  թույլ  կտանհարմարվել նոր հասարակության տրամադրած համատեքստին։
Մարիամ ԽալաթյանՄԻԳՐԱՑԻՈՆ ԳՈՐԾԸՆԹԱՑՆԵՐԸ՝ ՈՐՊԵՍ ԱՆԴՐԱԶԳԱՅԻՆ ԻՆՔՆՈՒԹՅԱՆ ՁԵՎԱՎՈՐՄԱՆ ՈՒ ԴՐՍԵՎՈՐՄԱՆ ՆԱԽԱԴՐՅԱԼԲանալի բառեր՝ միգրացիոն գործընթացներ, ինքնություն, անդրազգային ինքնություն, փոխակերպում։
