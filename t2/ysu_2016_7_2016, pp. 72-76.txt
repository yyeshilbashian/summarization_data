ԱՐԵՎՄՏԱՀԱՅ ԳԱՂԹԱԿԱՆՆԵՐԻ ԽՆԴԻՐԸ 1915 Թ.«ՄՇԱԿ» ԵՎ «ՀՈՐԻԶՈՆ» ՕՐԱԹԵՐԹԵՐՈՒՄ1915  թ.  Մեծ  եղեռնից  փրկված  բազմահազար  փախստականների  օգնության  գործում  բավականմեծ էր Թիֆլիսում լույս տեսնող «Մշակ» (խմբագիր՝ Հ. Առաքելյան) և «Հորիզոն» (խմբագիր՝ Ս. Սահակյան) հայկական օրաթերթերի ներդրումը։
 Չնայած նրանց միջև գոյություն ունեցող բազմաթիվ տարաձայնություններին՝  երկու  պարբերականներն  էլ  ծավալուն  աշխատանք  էին  կատարում  արևմտահայգաղթականներին օգնություն հասցնելու գործում։
1915 թ. մամուլն ամբողջովին ողողված էր Համաշխարհային պատերազմի մասին նյութերով, սակայն  «Մշակ»  և  «Հորիզոն»  օրաթերթերը,  լուսաբանելով  Համաշխարհային  պատերազմի  իրադարձությունները,  ուշադրության  կենտրոնում  էին  պահում  նաև  Արևմտյան  Հայաստանում  տեղի  ունեցողկոտորածները և փրկության ակնկալիքով այնտեղից փախած հայերի խնդիրները։
1915 թ.-ն «Մշակ»-ի համար սկսվում է նրանով, որ  թերթի խմբագիր Համբարձում Առաքելյանը չիշնորհավորում ընթերցողների ամանորը՝ պատճառաբանելով, որ հայության համար Նոր տարի չկա։
 Նաչէր ընդունում Նոր տարին այն դեպքում, երբ գաղթականների թիվը հարյուր հազարի էր հասնում, գաղթականներ, որոնք զուրկ են գոյատևման պարզագույն պայմաններից1։
Ամբողջ տարվա ընթացքում երկու պարբերականներն էլ ակտիվորեն լուսաբանում են գաղթականների վիճակը՝ տալով նրանց կրած տանջանքների, զրկանքների որոշակի պատկեր։
 Լուսաբանումներըհիմնականում  կատարվում  էին  փոքր  լուրերի  տեսքով,  որոնք  երկու  պարբերականներում  էլ  առավելհաճախ տեղադրվում էին «Ներքին տեսություն» խորագրի ներքո։
 Դրանք հիմնականում պարունակումէին  կարճ  տեղեկություններ  գաղթականների  անցած  ճանապարհի,  նրանց  թվաքանակի,  վիճակի  մասին։
 Նմանատիպ նյութերը սովորաբար ունեին պարզ վերնագրեր, ինչպես՝ «Գաղթականների վիճակը»,«Գաղթականների  մասին»,  «Գաղթականները  մեզանում»,  «Հայ  փախստականները»,  «Փախստականների մասին» և այլն։
Պարբերականների թղթակիցներն իրենց թղթակցություններն ուղարկում էին այն վայրերից, որտեղառավել շատ  թվով  փախստականներ էին հանգրվանել Երևանից, Էջմիածնից,  Ախալքալաքից և այլն՝ներկայացնելով,  թե  ինչպես  են  նրանք  ապրում  և  ինչ  օգնություն  են  ստանում։
  Թղթակցություններիցպարզ է դառնում, որ գաղթականների վիճակն առավել քան ծանր է. նրանցից շատերը զուրկ են ապրելու  պարզագույն  պայմաններից,  նրանց  տանջում  են  ցուրտն  ու  հիվանդությունները,  քիչ  վայրերում  էհասանելի  բժշկական  օգնությունը։
  Գաղթականների  վիճակը  շատ  կամ  քիչ  դրական  է  քաղաքայինբնակավայրերում։
 Մասնավորապես, Էջմիածնում գաղթականները գտնվում են Ամենայն հայոց կաթողիկոս Գևորգ Ե-ի խնամքի տակ, որը գործի է դնում բոլոր միջոցները՝ փախստականներին նվազագույնպայմաններով ապահովելու համար2։
 Իրավիճակը շատ ավելի բարդ է այն գաղթականների մոտ, ովքերապաստան  են  գտել  գյուղական  շրջաններում։
  Նրանցից  շատերը,  չդիմանալով  ծանր  պայմաններին,մահացել են, իսկ ովքեր ողջ են մնացել, մատնված են սովի և ծանր հիվանդությունների։
 Գյուղացիներըհնարավորության  սահմաններում  օգնություն  են  ցուցաբերում  նրանց,  ապաստան  տալիս  իրենց  տներում,  կերակրում,  սակայն  գաղթականների  թիվը  չափազանց  մեծ  է,  որպեսզի  գյուղացիները  կարողանան բոլորին օգնության հասնել3։
Բազմաթիվ բնակավայրերում ապաստանած գաղթականների վիճակի լուսաբանման գործում մեծէ «Մշակ» պարբերականի խմբագիր Հ. Առաքելյանի դերը, որն անձամբ այցելում էր գաղթականներովլեցուն  բնակավայրեր  և  թղթակցություններ  պատրաստում։
  Իր  այցելությունների  ժամանակ  նա  փորձում  էր  նաև  օգնության  ձեռք  մեկնել  գաղթականներին,  հեռագրում  էր  գաղթականների  հարցովզբաղվող  ընկերություններին  նրանց  վիճակի  մասին,  իսկ  թղթակցություններում  ի  գիտություն  բոլոր1 Ալոյան Լ., «Մշակ» - ՀՅԴ փոխհարաբերությունները, Երևան, 2010, էջ 27։
2 Տեր-Ռուբինյան Գ., Էջմիածինը և գաղթականների օգնության գործը, «Մշակ», Թիֆլիս, 3.03.1915, № 46։
3 Մկրտումյան Բ., Գաղթականների դրությունը, «Մշակ», Թիֆլիս, 4.04.1915, № 69։
նրանց, ովքեր կցանկանային օգնել գաղթականներին՝ գրում էր, թե առաջին հերթին ինչի կարիք ունենգաղթականները։
 Սա շատ  կարևոր քայլ էր, քանի որ  օգնել ցանկացողները շատ էին սակայն հարկավոր էր այդ օգնությունը կարգավորել, որպեսզի  ձեռք բերվեին առաջին անհրաժեշտության պարագաները, և դրանց առկայությունից հետո միայն այն ամենն, ինչը կարող էր հավելյալ օգուտ տալ նրանց։
 Հ.Առաքելյանի  թղթակցությունները  զուրկ  էին  հուզականությունից  և  հնարավորինս  օբյեկտիվորեններկայացնում էին գաղթականների վիճակը1։
Այսպիսով,  թղթակցությունների  միջոցով  թերթերը  որոշակի  պատկերացում  էին  տալիս  տարածաշրջանում  ապաստան  գտած  հայ  գաղթականների  մասին։
  Հենց  այդ  թղթակցությունների  շնորհիվշատ  բարեգործական  կազմակերպություններ  տվյալներ  էին  ունենում  գաղթականների  մասին  ևորոշում, թե որ քաղաք որքան օգնություն է հարկավոր ուղարկել։
Գաղթականների  վիճակի  մասին  ավելի  պատկերավոր  տեղեկություններ  էին  հաղորդում  այնհոդվածները,  որոնց  հեղինակները  շրջում  էին  Հայաստանի  և  Վրաստանի  տարբեր  քաղաքներով  ևանձամբ  հանդիպում  փախստականներին։
  «Հորիզոն»-ի  երեք  համարներում  լույս  է  տեսնում  Ա-Դոյիճանապարհորդական  ակնարկը,  որտեղ  նա  պատմում  է  իր  և  երկու  ընկերների՝  դեպի  Էջմիածին,Երևան  և  հարակից  գյուղեր  կատարած  ճանապարհորդության  մասին2։
  Այստեղ  առավել  շատ  նկարագրվում  էին  ճանապարհորդների  զգացմունքները  գաղթականների  թշվառ  կյանքը  տեսնելիս.  սաառավել  ազդեցիկ  նյութ  է  զգայական  տեսանկյունից։
  Իսկ  «Մշակ»-ի  խմբագիր  Հ.  Առաքելյանը  հրատարակում է ակնարկ իր՝ Հայաստանում  քառօրյա ճանապարհորդության մասին, ուր ներկայացնում էԵրևանում  և  Էջմիածնում  ապաստան  գտած  գաղթականների  վիճակը3։
  Այստեղ  նա  հանդիպում  էփախստականների  ընտանիքներին,  ծանոթանում  նրանց  օգնության  կազմակերպման  գործին,  աջակցում  իր  հնարավորության  սահմաններում։
  Հ.  Առաքելյանի  օրինակը  վարակիչ  է  դառնում  բազմաթիվհայերի համար, որոնք նույնպես սկսում են ճանապարհորդել գաղթականներով լեցուն բնակավայրերովև հնարավորության սահմաններում օգնել նրանց։
Նմանատիպ  ճանապարհորդական  ակնարկների  դերը  շատ  մեծ  էր  գաղթականների  օգնությանգործում։
 Ազդելով ընթերցողի խղճի վրա՝ դրանցով փորձում էին համոզել հասարակությանը հնավորինչափով օգնություն ցուցաբերել գաղթականներին։
Այս շրջանում Թիֆլիսում կային մի շարք ընկերություններ, որոնք ակտիվորեն  զբաղվում էին գաղթականների  օգնության  հարցով։
  Դրանցից,  թերևս,  ամենաակտիվ  գործունեությունը  ծավալում  էինՀայկական կենտրոնական կոմիտեն, Հայ բարեգործական ընկերությունը, Հայ նպաստամատույց ընկերությունը։
 «Մշակ» և «Հորիզոն» պարբերականները ոչ միայն անընդհատ լուսաբանում էին նրանց գործունեությունը,  այլև  տեղադրում  էին  հայտարարություններ  նրանց  անունից՝  հնարավորինս  նպաստելով  վերջիններիս  աշխատանքին։
  Նմանատիպ  հայտարարությունները  սովորաբար  տեղադրվում  էինթերթի  առաջին  էջում՝  հնարավորինս  աչքի  ընկնող  հատվածում։
  Օրինակ՝  Հայկական  կենտրոնականկոմիտեն և Բարեգործական ընկերությունը հայտարարում են գաղթականների համար ձմեռվա պարենի  հավաք4,  Հայ  նպաստամատույց  ընկերությունը  հայտնում  է  այն  հասցեն,  որով  մարդիկ  կարող  ենբերել նվիրատվություններ գաղթականների համար և շնորհակալությամբ ընդունում դրանք5։
Հայտարարության  յուրահատուկ  տեսակ  էին  նաև  տարբեր  համարներում  խոշոր  տառատեսակովտպվող  նախադասությունները,  որոնք  տեղեկացնում  էին  Թիֆլիսում  տեղի  ունեցող  բարեգործականմիջոցառումների մասին։
 Օրինակ՝ 1915 թ. հունվարի 14-15-ը Թիֆլիսում հայտարարված էին փախըստականների համար ճերմակեղեն հավաքելու օրեր, և ամսի 13-ին արդեն «Մշակ» և «Հորիզոն» պարբերականներն իրենց էջերում խոշոր տառերով գրել էին. «ՎԱՂԸ՝ ՀՈՒՆՎԱՐԻ 14-ԻՆ և 15-ԻՆ, ՀՕԳՈՒՏՓԱԽՍՏԱԿԱՆՆԵՐԻ  ՃԵՐՄԱԿԵՂԵՆ  ՀԱՎԱՔԵԼՈՒ  ՕՐԵՐՆ  ԵՆ»6  կամ  պարզապես  «14-15  ՍՊԻՏԱԿԵՂԵՆԻ ՕՐԵՐ ԵՆ»7։
Հայտարարությունների շարքում իրենց առանձնահատուկ տեղն ունեին «կոչերը»։
 Սրանք նույնպեսհիմնականում  տեղադրվում  էին  թերթի  առաջին  էջերին  և,  որպեսզի  միանգամից  աչքի  ընկնեին,սկսվում էին խոշոր տառերով գրված «ԿՈՉ» վերնագրով։
 «Կոչերի» առանձնահատկությունն այն էր, որդրանք  գաղթականներին  օգնելու  գրեթե  հուսահատ  հայտարարություններ  էին.  երբ  օգնությունըբավական քիչ էր կամ երբ միանգամից մեծ հոսքով գաղթականներ էին գալիս, և հարկավոր էր լինում1 Առաքելյան Հ., Հայ և ասորի փախստականների վիճակը Սալմաստում, «Մշակ», Թիֆլիս, 10.10.1915, № 215։
2 Ա-Դո, Ալաշկերտի գաղթականությունը, «Հորիզոն», Թիֆլիս, 21,23.01.1915, 3.03.1915, № 15, 17, 48։
3 Առաքելյան Հ., Չորս օր փախստականների մեջ, «Մշակ», Թիֆլիս, 29,30.08.1915, № 190, 191։
4 «Մշակ», Թիֆլիս, 9.01.1915 թ., № 4։
5 «Հորիզոն», Թիֆլիս, 4.01.1915 թ., № 3։
6 «Մշակ», 13.01.1915 թ., № 7։
7 «Հորիզոն», 13.01.1915 թ., № 8։
հնարավորինս կարճ ժամանակահատվածում նպարեղեն հավաքել նրանց համար։
 Այս տիպի «կոչերի»վառ օրինակ են հուլիսի վերջին երկու թերթերում էլ Հայ նպաստամատույց ընկերության կողմից հրապարակված հայտարարությունները, երբ գաղթականների մի նոր ալիք՝ շուրջ 150.000 մարդ, անսպասելիորեն լքելով Արևմտյան Հայաստանի իրենց բնակավայրերը, եկավ Հայաստան1։
 Իսկ օգոստոսի 16ին  լույս  տեսավ  Ս.  Էջմիածնի  եղբայրական  օգնության  գլխավոր  կարգադիր  հանձնաժողովի  «կոչն՝ուղղված  համայն  հայությանը»,  որտեղ  հորդորվում  էր  որքան  հնարավոր  է  սեղմ  ժամկետում  նպարեղեն հավաքել գաղթականների համար, քանի որ նրանք արդեն մահանում էին սովից, ցրտից, հիվանդություններից2։
 «Կոչի» վերջում նշվում է, որ նվերները կարող են ուղարկել Ամենայն հայոց վեհափառիանունով, ինչը փաստում է, որ Ամենայն հայոց կաթողիկոս Գևորգ Ե-ն նույնպես ակտիվորեն մասնակցում էր գաղթականներին օգնելու գործին։
Թերթերում պարբերաբար  տեղադրվող՝ գաղթականների մասին նյութերի, հայտարարություններիև  կոչերի  ազդեցությունը  բավական  մեծ  էր,  և  դրա  մասին  վկայում  էին  նվիրատվությունները,  որոնքնույնպես լուսաբանվում էին պարբերականներում։
 Դրանց մասին հիմնականում գրվում էր շատ պարզ՝պարզապես  ներկայացնելով,  թե  ով  կամ  որ  կազմակերպությունն  ինչ  և  որքան  նվիրաբերեց  գաղթականներին։
 Տեղեկությունները տպագրվում էին «Հայ գաղթականների օգտին» կամ «Հօգուտ հայ գաղթականների» վերնագրի ներքո։
 Թերթերի հրատարակումների ազդեցությունը կարելի է չափել նրանով,որ հայտարարությունների, կոչերի, թղթակցությունների կամ ակնարկների հրապարակմանը հաջորդողհամարներում  նվիրատուների  տպագրվող  թիվն  ակնհայտորեն  մեծանում  էր։
  Պարբերականներիշնորհիվ նվիրատվություններ էին բաժանվում ոչ միայն Թիֆլիսում, այլ նաև Վրաստանի, Հայաստանիտարբեր քաղաքներում և գյուղերում ապաստանած բազմաթիվ գաղթականներին։
 Սա երևում էր պարբերաբար  հրապարակվող  «ցուցակներից»,  որը  պարունակում  էր  տեղեկություններ  այն  մասին,  թե  որքաղաքը որ քաղաքի կամ գյուղի օգտին որքան նվիրատվություն է հավաքել։
 Բացի այդ, հաճախ հրապարակվում էին նաև «նամակներ խմբագրությանը», որոնցում մարդիկ իրենց վերաբերմունքն էին արտահայտում և գաղթականության օգտին նվիրատվություն կատարում։
 «Մշակ»-ում հրապարակված մինամակում ընթերցողը ցավով գրում էր իր բարեկամի մահվան մասին, ցավակցություն հայտնում բոլորհարազատներին և ծաղկեպսակի չնչին գումարը՝ 3 ռուբլի, փոխանցում փախստականներին3։
Պարբերականներն  օգտագործում  էին  նաև  գեղարվեստական  հնարքներ՝  գաղթականների  հանդեպ հասարակության բարյացակամ վերաբերմունքը շահելու համար։
 Մասնավորապես, «Մշակ» օրաթերթը «Բանասիրական» խորագրի ներքո հրապարակում էր բանաստեղծություններ, պատմվածքներու էսսեներ գաղթականների մասին4։
Չնայած  նրան,  որ  Արևմտյան  Հայաստանից  գաղթականների  հոսքը  չէր  դադարում՝  1915  թ.  ընթացքում «Մշակ» և «Հորիզոն» օրաթերթերը պարբերաբար բարձրացնում էին նրանց՝ հայրենի երկիրվերադառնալու  խնդիրը։
  Հրապարակախոսներից  շատերը  կարծում  էին,  որ  գաղթականները  երկարժամանակ  չեն  կարող  մնալ,  քանի  որ  նրանց  մեծամասնությունը  ոչինչ  չունի  և  գրեթե  ամբողջ  ունեցվածքը  թողել  է  հայրենիքում.  շատերն  այնտեղ  էին  թողել  նաև  իրենց  հարազատներին։
  Գաղթականների  վերադարձի  հարցն  արծարծվում  է  փետրվար-մարտ  ամիսներին։
  Հարցը  բարձրացնողներից  էրՌուբեն  Դրամբյանը, ով պաշտպանում էր այն տեսակետը, որ հայը պետք  է ապրի իր հողում։
 Իր հոդվածներից մեկում նա գրում է, որ հարկավոր է ուժերը կենտրոնացնել ոչ միայն գաղթականներին պահելու  և  կերակրելու,  այլև  նրանց  վերադարձը  պատշաճ  ձևով  կազմակերպելու  վրա,  որպեսզի  նրանքճանապարհին  չբախվեն  այն  բարդություններին,  որոնց  հանդիպել  են  գաղթի  ժամանակ5։
  Սակայնշուտով  պարզ  է  դառնում,  որ  գաղթականները  չեն  կարող  վերադառնալ  հայրենիք,  քանի  որ  ամեն  օրլուրեր են ստացվում Արևմտյան Հայաստանում իրականացվող նոր ջարդերի մասին, ինչի հետևանքովհազարավոր  նոր  փախստականներ  են  գալիս,  և  հարկավոր  է  առաջնային  ուշադրություն  դարձնելնրանց կացության խնդրին։
Գաղթականների  վերադարձի  հարցը  նորից  է  բարձրացվում  հուլիսին։
  Այս  անգամ  փախստականները  պետք  է  վերադառնային  հայրենիք  կառավարչական  կարգադրությամբ,  և  առաջինը  պետք  է  վերադառնային Սալմաստի ու Ալաշկերտի շրջանների գաղթականները։
 Այս անգամ գաղթականների՝ դեպի  հայրենիք  ապահով  վերադարձի  խնդիրը  բարձրացնում  է  Հովսեփ  Թադևոսյանցը։
  «Հորիզոն»-ումլույս  տեսած  իր  հոդվածով  նա  կոչ  է  հղում  կովկասահայությանը՝  կատարել  իրենց  վերջին  պարտքը1 «Մշակ», Թիֆլիս, 31.07.1915 թ., № 166, 170; «Հորիզոն», Թիֆլիս, 26,28,30.07.2015թ., № 166, 167, 1692 «Հորիզոն», Թիֆլիս, 16.08.2015թ., № 184։
3 Նամակ խմբագրությանը, «Մշակ», Թիֆլիս, 13.01.1915 թ., № 7։
4 Չթենց Գ., Գաղթականները (պատմվածք), «Մշակ», Թիֆլիս, 23.08.1915, №184; Ղազանչյան Ս., Գաղթական (բանաստեղծություն), «Մշակ», Թիֆլիս, 4.10.1915, № 218։
5 Դրամբյան Ռ., Գաղթականների վերադարձը և երկրի արդի կացությունը, «Հորիզոն», Թիֆլիս, 3.03.1915, № 53։
փախստականների  հանդեպ  և  պայմաններ  ստեղծել  նրանց  ապահով  վերադարձի  համար1։
  Ցավոք,գաղթականների վերադարձն այս անգամ էլ խափանվում է գաղթականների նոր հոսքի պատճառով։
Քանի  որ  գաղթականների  վերադարձը  չէր  ստացվում,  հարկավոր  էր  լուծել  գաղթականների  ոչմիայն  ժամանակավոր  խնդիրները՝  սնունդ,  ապաստան,  այլև  մի  շարք  առանցքային  խնդիրներ,  այդթվում՝ ուսման, աշխատանքի և այլն։
 Մասնավորապես, ուսման հարցը շատ կարևոր էր, քանի որ գաղթականների թվում կային ոչ միայն ծնողներ ունեցող երեխաներ, այլ նաև բազմաթիվ որբեր։
 Նրանց միմասին  վերցնում  էին  ընտանիքներ  և  ապահովում  սնունդով  ու  օթևանով,  երբեմն  նաև  կրթությամբ,սակայն  մեծ  մասը,  միևնույն  է,  մնում  էր  առանց  օգնության։
  Նրանց  համար  հաճախ  կազմակերպվումէին  ցերեկային  դպրոցներ,  որտեղ  նրանք  ուսումից  բացի՝  ստանում  էին  նաև  սնունդ։
  Օրիորդաց  կազմակերպությունները  հավաքում  էին  աղջիկների  և  սովորեցնում  տարբեր  արհեստներ։
  Այս  հարցերումպարբերականները  նույնպես  փորձում  էին  իրենց  ներդրումն  ունենալ.  կոչեր  էին  հրապարակում,որպեսզի  ընտանիքները,  որոնք  ունեն  հնարավորություն,  իրենց  խնամակալության  տակ  վերցնեն  որբերեխաներին  և  հոգան  նրանց  ուսման  խնդիրները։
  Այդ  կոչերն  անարձագանք  չէին  մնում,  և  դրանցշնորհիվ  բազմաթիվ  երեխաներ  չէին  մնում  փողոցում։
  Իսկ  Բաքվի  կոմիտեն  հանդես  է  գալիս  Ալեքսանդրապոլում  երկսեռ  դպրոց  բացելու  նախաձեռնությամբ,  ուր  կրթություն  ստանալու  հնարավորություն կունենար ավելի քան 200 փախստական երեխա2։
Շատ ավելի բարդ էր փախստականների աշխատանքի խնդիրը, քանի որ նրանց թիվը շատ մեծ էրև կարճ ժամանակահատվածում այդքան աշխատատեղեր ստեղծել հնարավոր չէր։
 Հաճախ պարբերականները  հորդորում  էին  գաղթականներին  գնալ  գյուղեր  և  օգնել  գյուղացիներին  իրենց  աշխատանքում, ինչի դիմաց կստանան գոնե իրենց օրվա մի կտոր հացը։
Թվում է, թե այս ժամանակահատվածում, երբ հազարավոր հայեր մնացել էին անտուն ու անօգնական,  բոլոր  հայերը՝  անկախ  կուսակցական  կամ  այլ  պատկանելությունից,  պետք  է  համախմբվեին  ևհնարավոր  ամեն  ինչով  օգնեին  իրենց  եղբայրներին  (սա  «Մշակ»  պարբերականի  հիմնական  գաղափարներից  մեկն  էր)։
  Սակայն  իրականությունը  փոքր-ինչ  այլ  էր.  «Մշակ»-ում  լույս  է  տեսնում  «Նորիցենք  հիշեցնում»  վերնագրով  մի  հոդված  (ստորագրված  է՝  Ե.),  որի  հեղինակը  վրդովմունք  է  հայտնումՀայկական  կենտրոնական  կոմիտեի  և  Բարեգործական  ընկերության  գործունեության  վերաբերյալ։
Ըստ  հոդվածի՝  կազմակերպությունները  պատշաճ  չեն  կազմակերպում  գաղթականների  օգնությանգործը. չնայած նվիրատվություններ շատ են լինում, սակայն գաղթականներն առաջվա նման մնում ենսոված և անտուն3։
«Հորիզոն»  պարբերականը  նույնպես  ժամանակ  առ  ժամանակ  իր  վրդովմունքն  էր  հայտնումգաղթականների  օգնության  հարցում  անբարեխղճություն  դրսևորողների  վերաբերյալ։
  Մասնավորապես,  Գ.  Էմմանուելը  թերթի  էջերում  խոսում  էր  այն  մասին,  որ  շատերը,  զբաղվելով  գաղթականներիհարցերով,  հետապնդում  են  անձնական  շահեր։
  Հեղինակը  համոզված  է,  որ  այդ  գործը  բացառապեսնվիրյալների համար է, և շահամոլներին պետք է փորձել մոտիկ չթողնել գաղթականներին4։
Այսպիսով,  1915  թ.  «Մշակ»  և  «Հորիզոն»  պարբերականները  կանգնած  էին  ծանր  խնդրի  առջև՝Համաշխարհային պատերազմի թոհուբոհում ոչ միայն լուսաբանել հայրենիքից, ունեցվածքից, հաճախ՝նաև հարազատներից զրկված հայորդիների խնդիրները, այլ նաև հնարավորին չափով փորձել լուծումտալ  դրանց,  աջակցել  ոչ  միայն  գաղթականների  օգնությամբ  զբաղվող  կազմակերպություններին  ևանձանց, այլև անմիջականորեն օգնության ձեռք մեկնել գաղթականներին։
 Գաղթականներին նվազագույն  պայմաններով  ապահովելու  կարևորությունը  երկրորդ  պլան  էր  մղում  պարբերականներիկուսակցական  ու  գաղափարական  պատկերացումները  և  ստիպում  գործել  որպես  հայ,  որն  ամեն  ինչանում  է  ծանր  դրության  մեջ  հայտնված  իր  եղբորն  օգնելու  համար։
  Նրանց  աշխատանքի  արդյունքներն ակնհայտ են. դրանց շնորհիվ հազարավոր գաղթականներ փրկվեցին սովից, ցրտից և հիվանդություններից։
1 Թադևոսյանց Հ., Հայ գաղթականների վերադարձի առթիվ, «Հորիզոն», Թիֆլիս, 22.07.1915, № 162։
2 Նազարյան Ս., Փախստականների երկսեռ երեխաների կրթության հոգսը, «Հորիզոն», Թիֆլիս, 18.09.1915, № 210։
3 «Մշակ», Թիֆլիս, 9.07.1915, № 147։
4 Էմմանուել Գ., Գաղթականների գործում աշխատողները, «Հորիզոն», Թիֆլիս, 4.11.1915, № 248։
Ռաֆայել ԶարբաբյանԱՐԵՎՄՏԱՀԱՅ ԳԱՂԹԱԿԱՆՆԵՐԻ ԽՆԴԻՐԸ 1915 Թ. «ՄՇԱԿ» ԵՎ «ՀՈՐԻԶՈՆ» ՕՐԱԹԵՐԹԵՐՈՒՄԲանալի բառեր՝ Արևմտահայ գաղթականների խնդիր, «Մշակ» օրաթերթ, «Հորիզոն» օրաթերթ, 1915 թվական, մամուլ, Համբարձում Առաքելյան, Ա-Դո, օգնություն գաղթականներին, գաղթականների վիճակի լուսաբանում, թղթակցություններ, գաղթականներին օգնող ընկերություններ, հայրենադարձություն։
