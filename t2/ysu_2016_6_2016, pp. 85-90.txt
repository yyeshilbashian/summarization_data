ՀԱՅԱՍՏԱՆՈՒՄ ՖԻՆԱՆՍԱԿԱՆ ՄԻՋՆՈՐԴՈՒԹՅԱՆ ՀԻՄՆԱԽՆԴԻՐՆԵՐԻ ՀԱՂԹԱՀԱՐՄԱՆ ՈՒՂԻՆԵՐԸԶարգացած  և  ժամանակակից  ֆինանսական  շուկայի  առկայությանը  մեր  օրերում  առաջնայիննշանակություն ունի ցանկացած երկրի համար, որը ձգտում է ինտեգրվել համաշխարհային տնտեսությունում` գրավելով շահեկան և բարենպաստ դիրքեր։
 Գլոբալ մարտահրավերներին դիմակայելու համար  ամուր  ֆինանսական  համակարգ  ունենալը  չափազանց  կարևոր  է։
  Ֆինանսական  համակարգիառանցքը  կազմող  սուբյեկտները  ֆինանսական  միջնորդներ  են։
  Դասական  պատկերացման  համաձայն`  ֆինանսական  միջնորդների  հիմնական  գործառույթը  կայանում  է  ֆինանսական  ռեսուրսներիավելցուկ  ունեցող  ինստիտուտներից  դեպի  դրանց  պահանջն  ունեցող  ինստիտուտներին  միջոցներիփոխանցման մեջ1։
 Սակայն արդի աշխարհում ֆինանսական միջնորդների գործառույթների շրջանակըմեծապես ընդլայնվել է` իր մեջ ընդգրկելով սպառողների ամենօրյա սպասարկումից մինչև ներդրումային խոշորամասշտաբ նախագծերի իրականացումը։
Ֆինանսական  միջնորդության  խթանումը  Հայաստանի  համար  այսօր  օրակարգային  հարց  է,քանի  որ  առաջադեմ  ֆինանսական  շուկա  ունենալու  դեպքում  երկրում  կստեղծվեն  զարգացման  ևառաջընթացի  որակապես  նոր  նախադրյալներ։
  Ֆինանսական  միջնորդության  խթանման  հրատապությունը  հատկապես  ակնառու  է  դառնում,  երբ  այն  դիտարկում  ենք  գործարար  ակտիվության  մեծացման,  տնտեսական  աճի  և  ներդրումային  ռեսուրսների  մատչելիության  տեսանկյունից։
  Ֆինանսականշուկայում  բնակչության  լայն  զանգվածների  ներգրավման  հիմնախնդիրը  գլխավորապես  կապված  էհամապատասխան  ռազմավարության  որդեգրման  և  համակարգային  բարեփոխումների  իրականացման հետ։
 Բարեփոխումները պետք է զուգորդված լինեն արտասահմանյան փորձի ուսումնասիրմամբև այս ոլորտում իրենց պրակտիկ կիրառությունը գտած հաջողակ մեխանիզմների ներդրմամբ։
Աշխատանքում ներկայացվում են Հայաստանի Հանրապետության ֆինանսական միջնորդությանհամակարգում  առկա  առանցքային  հիմնախնդիրները,  մատնանշվում  են  ֆինանսական  ներգրավվածության  բարձրացմանն  ուղղված  արտասահմանյան  քաղաքականությունների  օրինակներ,  ինչպեսնաև բացահայտվում է Հայաստանի տնտեսությունում արտասահմանյան փորձի ներդրման հնարավորությունը։
Հայաստանում ֆինանսական միջնորդների ծառայություններից օգտվելու մշակույթը վերջին տարիներին  զարգացման  միտում  է  դրսևորել`  նպաստելով  ֆինանսական  ծառայությունների  տեսականուաճին։
  Հարկ  է  նշել,  սակայն,  որ  Հայաստանի  ֆինանսական  ոլորտում  առկա  հիմնախնդիրները  մեծապես  խոչընդոտում  են  ֆինանսական  հատվածի  առաջընթացի  տեմպերին։
  Նշյալ  հիմնախնդիրները  ոչմիայն շղթայաձև փոխկապակցված են միմյանց, այլև, ըստ դրանց ծագման, բևեռայնորեն տարբերվումեն. դրանք սկսվում են հասարակական ըմբռնումներից ու կարծրատիպերից և վերջանում համաշխարհային  տնտեսությունում  տեղի  ունեցող  վայրիվերումներից  «ծնված»  խնդիրներով։
  Այսպիսով  բարդանում  է  հիմնախնդրի  սկզբնաղբյուրի  հայտնաբերման  գործընթացը`  Հայաստանի  համար  ստեղծելովլրացուցիչ ջանքերի և միջոցների կենտրոնացման անհրաժեշտություն։
 Ուստի անհրաժեշտ է նախ սահմանել ամենաակնառու խնդիրները, ապա փնտրել դրանց համալիր լուծման լավագույն տարբերակը։
Ֆինանսական  միջնորդության  համակարգում  առկա  գերխնդիրներից  թերևս  ամենահրատապըհասարակության  ֆինանսական  գրագիտության  մեծացման  անհրաժեշտությունն  է։
  Ֆինանսականգրագիտություն ասելով պետք է հասկանալ ոչ միայն անձնական ֆինանսները պլանավորելու և կառավարելու կարողությունը, այլև ֆինանսական ծառայությունները ճանաչելու, տարբերակելու և դրանցիցօգտվելու  ունակությունը։
  2012  թ.  ընթացքում  Համաշխարհային  բանկի  կողմից  իրականացվել  է  ՀՀտնային  տնտեսությունների  «Ֆինանսական  ունակությունների  հետազոտություն»,  որի  արդյունքներըցույց  են  տվել  ՀՀ-ում  ֆինանսական  գրագիտության  լայնածավալ  ծրագրերի  իրականացման  անհրաժեշտությունը և թույլ են տվել կատարել հետևյալ եզրահանգումը՝ չնայած որ ֆինանսական ծառայու1 Տե՛ս Донецкова О., Природа и специфика финансового посредничества, Вестник ОГУ №13 (119), 2010։
թյունների  հայ  սպառողները,  ինչպես  և  այլ  երկրների  սպառողները,  պլանավորում  են,  խնայում  են,պարտք  են  վերցնում  և  մարում,  բյուջե  են  կառավարում,  սակայն  իրենց  անձնական  ֆինանսների  կառավարումը հաճախ արդյունավետ ձևով չեն կատարում, չեն օգտվում շուկայի կողմից տրված բազմազան հնարավորություններից, բացակայում է մշակույթը և առկա է գիտելիքների, ունակությունների ևտեղեկացվածության պակաս1։
Ֆինանսական  համակարգում  ներգրավվելու  հիմնախնդիրն  առկա  է  ողջ  աշխարհում։
  Այսօրաշխարհի  չափահաս  բնակչության  50%-ն  ունի  բանկային  հաշիվ,  իսկ  մնացած  մասն  առհասարակներգրավված  չէ  ֆինանսական  շուկայի  համակարգում,  ընդ  որում՝  2.5  մլրդ  մարդ  ունի  ֆինանսականմիջնորդության  կարիք,  սակայն  առկա  են  այնպիսի  արգելքներ,  ինչպիսիք  են  տարածությունը,  բարձրտոկոսադրույքները և փաստաթղթային պահանջները2։
 Ֆինանսական ներգրավվածության մակարդակը  ֆինանսական  կրթման  ճանապարհով  մեծացնելը  տարածված  միտում  է  ողջ  աշխարհում։
  Մասնավորապես,  Մեքսիկայում  ֆինանսական  ներգրավվածության  մեծացումը  Մեքսիկայի  ազգային  զարգացման ծրագրի նպատակներից է եղել դեռևս 2006 թ.-ից, իսկ 2011 թ. մայիսին ստեղծվել է Ֆինանսական  կրթության  խորհուրդը,  որը  ղեկավարել  է  ֆինանսների  նախարարը3։
  Տարբեր  երկրներումֆինանսական  կրթման  ռազմավարության  մեջ  կիրառվում  են  բնակչության  թիրախային  խմբերի  ընտրության  տարբեր  սկզբունքեր։
  Օրինակ՝  ԱՄՆ-ի  Ֆինանսական  գրագիտության  ազգային  ռազմավարության  մեջ  որպես  թիրախային  խումբ  ընտրված  են  ֆինանսական  միջնորդների  ծառայություններիցառհասարակ  չօգտվող  մարդիկ4,  իսկ  Ավստրալիայի  նույնանուն  ծրագրում  թիրախային  խումբ  որպեսայդպիսին առանձնացված չէ, այլ շեշտը դրված է ընդհանուր ֆինանսական գրագիտության բարձրացման վրա5։
Հայաստանում  ֆինանսական  գրագիտության  մեծացմանն  ուղղված  թերևս  առաջին  քայլերը  կատարվեցին  ՀՀ  Կենտրոնական  բանկի  կողմից,  որը  2013  թ.  սկսած  հոկտեմբեր  ամիսը  հայտարարեց«Իմ ֆինանսների միամսյակ», և արդեն երկու տարի է, ինչ միամսյակի ընթացքում իրականացվում ենբազմաթիվ  միջոցառումներ`  սեմինարներ,  հանդիպումներ,  խաղ-մրցույթներ`  ուղղված  ֆինանսներիկառավարման հանդեպ բնակչության հետաքրքրվածության մեծացմանը։
 Ընդամենը վերջերս` 2014 թ.նոյեմբերի  13-ին,  ՀՀ  Կառավարության  կողմից  հավանություն  ստացավ  Հայաստանի  Հանրապետության  ֆինանսական  կրթման  ազգային  ռազմավարությունը,  որով  որպես  թիրախային  խմբեր  առանձնացված  են  աշակերտները,  ուսանողները,  գյուղացիները,  կանայք  և  կյանքի  տվյալ  իրավիճակումֆինանսական կրթման անհրաժեշտություն ունեցող անձինք6։
 Նշված ռազմավարությունում ներառվածեն միջազգային փորձի բազմաթիվ տարրեր, ուստի Հայաստանին այլ բան չի մնում, քան հետևողականորեն  իրագործել  ծրագրով  նախատեսված  միջոցառումները`  դրանով  իսկ  նպաստելով  ֆինանսականծառայություններով  հետաքրքրված  անձանց  քանակի  ավելացմանը։
  Միաժամանակ  անհրաժեշտ  էխրախուսել ֆինանսական հաստատությունների կողմից գովազդային և տեղեկատվական ակցիաներիիրականացումը, ինչը նրանց ևս մեկ քայլով կմոտեցնի սպառողներին։
 Եվրոպայում տարածված է նաևվիրտուալ  սոցիալական  ցանցերի  միջոցով  բանկերի  առաջմղումը։
  Այս  ոլորտում  առաջատարներիցմեկին՝  գերմանական  Fideor  Bank-ին  հաջողվել  է  ապահովել  հաճախորդների  բանկային  հաշիվներիհասանելիությունը FaceBook Connect համակարգով` միաժամանակ նպաստելով իր ծառայություններիմասին տեղեկության տարածմանն այս խոշոր տեղեկատվական հարթակում7։
Իհարկե  միայն  կրթական  նախագծերի  իրականացմամբ  չէ,  որ  միջնորդության  մակարդակըկարելի  է  առավելագույնի  հասցնել։
  Իրականում  ֆինանսական  թույլ  շուկայի  առկայությունն  ավելիխորքային  խնդիրներով  է  պայմանավորված։
  Այդ  խնդիրներից  մեկը  ֆինանսական  ծառայություններիհասնելիությունն է։
 Հասանալիությունը կարող ենք մեկնաբանել առնվազն 3 տեսանկյունից.1)  Ֆիզիկական  կամ  տարածական  հասանելիություն։
  Հայաստանում,  հատկապես`  գյուղական  ևսահմանամերձ  շրջաններում,  մեծ  խնդիր  է  ֆինանսական  հաստատությունների  պակասը,  ընդհուպմինչև  բացակայությունը։
  Բանկերն  իրենց  մասնաճյուղերը  հիմնականում  կենտրոնացնում  են  մարզկենտրոններում, իսկ շատ գյուղացիների համար մարզկենտրոն գնալը և ֆինանսական ծառայություն1  Մանրամասն  տե՛ս  «Հայաստանի  Հանրապետության  ֆինանսական  կրթման  ազգային  ռազմավարություն»,  ՀՀ  կառավարության 2014 թ. նոյեմբերի 13-ի նիստի N 47 արձանագրային որոշման հավելված N 1։
2 Տե՛ս World Bank, Global Financial Development Report 2014։
 Financial Inclusion. Washington, DC։
3  Տե՛ս  Atkinson  A.,  Messy  F.,  Promoting  Financial  Inclusion  through  Financial  Education։
  OECD/INFE  Evidence,  Policies  and(հասանելի  էhttp։
//dx.doi.org/10.1787/5k3xz6m88smp-en հղմամբ)։
4 Մանրամասն տե՛ս http։
//www.treasury.gov/resourcecenter/financialeducation/Documents/NationalStrategyBook_12310%20(2).pdfհղմամբ։
5 Մանրամասն տե՛ս http։
//www.financialliteracy.gov.au/media/218312/national-financial-literacy-strategy.pdf հղմամբ։
6  Մանրամասն  տե՛ս  «Հայաստանի  Հանրապետության  ֆինանսական  կրթման  ազգային  ռազմավարություն»,  ՀՀ  կառավարության 2014 թ. նոյեմբերի 13-ի նիստի N 47 արձանագրային որոշման հավելված N 1։
7 Մանրամասն տե՛ս http։
//economia.icaew.com/business/july-2013/fidor-banking-with-friends հղմամբ։
Insurance  and  Private  Pensions,  No.  34,  2013,  էջ  22,ներից օգտվելը մեծ դժվարություններ է առաջացնում։
 Ֆինանսական ծառայությունների տարածականմատչելիությունը կարող է ապահովվել` կիրառելով միջազգային փորձը և այս ոլորտում ներդնելով ֆինանսական այլընտրանքային ծառայությունների ինստիտուտը։
 Խոսքն առաջին հերթին վերաբերում է“Agent  Banking”  (կամ  “Branchless  Banking”)  և  “Mobile  Banking”  համակարգերին։
  “Agent  Banking”-իէությունը կայանում է նրանում, որ փոստային բաժանմունքներին կամ մանրածախ առևտրի կետերինկից  բացվում  են  բաժիններ,  որոնք  տրամադրում  են  ֆինանսական  ծառայություններ։
  Ռուսականփոստն  իր  եկամուտների  46%-ը  ստանում  է  իր  ցանցի  42.000  փոստային  բաժանմունքներից,  որոնքտեղակայված են 29.500 գյուղական վայրերում և 12.000 արվարձաններում, որտեղ բնակչությունը չիգերազանցում 500 մարդը1։
 Հաշվարկված է Մեքսիկայում մեծահասակ բնակչության միայն 25%-ն ունիհասանելիություն  ֆինանսական  ծառայություններին,  ուստի  բանկային  գործակալները  մանրածախառևտրի  կետերում  բացել  են  շուրջ  3.000  մասնաճյուղեր,  ինչը  հնարավորություն  է  տվել  նվազեցնելգործարքային  ու  տրանսպորտային  ծախսերը  և  ավելացնել  ֆինանսական  ներգրավվածությունը2։
“Branchless  Banking”-ն  ունի  երկու  կարևոր  կողմ.  նախ  այն  հնարավորություն  է  տալիս  ֆինանսականընդգրկվածություն ունեցող անձանց առավել լայն հասանելիություն ապահովել ֆինանսական ինֆորմացիային և ծառայություններին, մյուս կողմից՝ նպաստում է սպառողների թերսպասարկված սեգմենտին ընդգրկել ֆինանսական ծառայությունների ոլորտ3։
Զարգացող  երկրներում  այսօր  կա  շուրջ  1  մլրդ  մարդ,  ով  չունի  հասանելիություն  ֆինանսականծառայություններին,  սակայն  ունի  բջջային  հեռախոս։
  Ուստի  ժամանակակից  աշխարհում  այսօր  լայնկիրառություն է ստացել նաև “Mobile Banking”4 ծառայությունը, որը նշանակալիորեն մեծացնում է ֆինանսական ծառայությունների հասանելիությունը հատկապես գյուղական շրջաններում։
 Մասնավորապես, “WING” համակարգը, որը մատչելի սակագներով հնարավորություն է տալիս բջջային հեռախոսիցդեպոզիտային փոխանցումներ իրականացնել ընկերությունների միջև, 2009 թ.-ի հունվարին ներդրվեցԿամբոջայում,  իսկ  արդեն  մի  քանի  ամիս  անց  գրավեց  երկրի  24  մարզերից  16-ը։
  Ֆիլիպիններումհեռահաղորդակցության  ոլորտում  առաջատար  “Smart  Communications”  և  “Globe  Telecom”  ընկերությունների  կողմից  ներդրվեցին  “Smart  Money”  և  “G-Cash”  համակարգերը,  որոնք  այսօր  ունեն  8  մլնօգտագործողներ։
  Աշխարհում  ճանաչված  է  նաև  “Mobile  Money  for  the  Unbanked”  ծրագիրը,  որնԱսիայում, Աֆրիկայում և Լատինական Ամերիկայում սպասարկում է 20 մլն հաճախորդների5։
Այսպիսով`  Հայաստանում  ֆինանսական  ծառայությունների  ֆիզիկական  անհասանելիությանխնդիրը կարող է լուծվել վերոնշյալ համակարգերի ներդրմամբ։
2)  Անհասանելիություն բարձր տոկոսադրույքների և փաստաթղթային պահանջների պատճառով։
Սա  հիմնականում  վերաբերում  է  վարկային  ծառայություններին,  որը  և  ամենատարածված  ծառայություններից  է  Հայաստանում  (2013  թ.  առևտրային  բանկերի  տրամադրված  վարկերն  ավելացել  են11,2%-ով  և  կազմել  1  տրլն  709  մլրդ  դրամ6)։
  Միջազգային  համեմատական  վերլուծությունը  ցույց  էտվել, որ Հայաստանում իրական տոկոսադրույքն ավելի բարձր է, քան համեմատելի երկրների մեծ մասում, և 1%-ով զիջում է միայն Վրաստանին, իսկ վարկավորման տոկոսադրույքի կառուցվածքի վերլուծությունը  մատնանշում  է  տոկոսադրույքի  նվազման  որոշակի  ներուժի  առկայություն7։
  Հայաստանումխնդիր  է  նաև  սպրեդի  բարձր  լինելը,  չնայած  վերջին  շրջանում  այն  դրսևորում  է  նվազման  միտում։
Սպրեդի  բարձր  լինելը  կարող  է  պայմանավորված  լինել  միջազգային  ֆինանսական  կազմակերպությունների  կողմից  հատկացվող  մեծածավալ  ֆինանսավորմամբ,  ինչը  չի  խթանում  բանկերի  մրցակցությունը8։
  Ուստի,  առաջարկվում  է  խրախուսել  միջբանկային  մրցակցության  բարձրացումը`  օգտագործելով  միջազգային  փորձը։
  Անգլիայում,  որի  բանկային  համակարգը  համարվում  է  ամենահամակենտրոնացվածներից մեկն աշխարհում, վերջերս ներդրված “Current Account  Switch Service” (Ընթացիկ  հաշիվն  այլ  բանկ  տեղափոխելու  ծառայություն)  համակարգը  մեծապես  խթանեց  միջբանկայինմրցակցությունը` նպաստելով վարկային տոկոսադրույքի անկմանը9։
 Հայաստանում 2008−2009 թթ.-իցսկսած  արձանագրվել  է  առևտրային  բանկերի  կողմից  վարկավորման  պայմանների  խստացում,  ինչի1 Տե՛ս Promoting Financial Inclusion through Innovative Policies, 31 March – 3 April 2009, Tokyo, էջ 3, (հասանելի էhttp։
//www.adbi.org/files/finance.innovative.policies.executive.summary.pdf հղմամբ)։
2 Նույն տեղում, էջ 3։
3 Տե՛ս Mroueh M., Branchless Banking։
 Africa, the Middle East & Pakistan, US, 2013, էջ 1, (հասանելի էhttp։
//www.tsys.com/Downloads/upload/Branchless-Banking-WP-012913-print.pdf հղմամբ)։
4 Չշփոթե՛լ “Online Banking”-ի հետ։
5 Տե՛ս State of the Industry 2013։
 Mobile Financial Services for the Unbanked, London, 2014։
6 Տե՛ս ՀՀ ԿԲ, «Հայաստանի ֆինանսական համակարգը 2013», Երևան, 2014։
7 Տե՛ս 2013-2014 թթ. Հայաստանի ազգային մրցունակության զեկույց, Ի-Վի Քոնսալթինգ, «Տնտեսություն և արժեքներ» հետազոտական կենտրոն, էջ 65։
8 Տե՛ս Հայաստանի Հանրապետություն։
 Կուտակում, մրցակցություն և միակցելիություն։
 Համաշխարհային Բանկ, 2013, էջ 23։
9 Տե՛ս Barty J., Ricketts T., Promoting competition in the UK banking industry, 2014, (հասանելի էhttps։
//www.bba.org.uk/wp-content/uploads/2014/06/BBA_Competition_Report_23.06_WEB_2.0.pdf հղմամբ)։
կարևոր  գործոններն  են  տնտեսության  զարգացման  սպասումները,  հաճախորդների  վարկարժանության  անորոշությունը,  գրավի  ռիսկը  (ավտովարկավորման  դեպքում)։
  Հիփոթեքային  վարկավորմանպայմանների խստացումը հիմնականում հիմնավորվել է հիփոթեքային վարկավորման բարձր ռիսկայնությամբ, քանի որ հատկապես ճգնաժամի տարիներին է նկատվում բնակչության եկամուտների նվազում1։
3)  Անհասանելիություն ֆինանսական ներուժի սահմանափակության պատճառով։
  Ֆինանսականմիջնորդության  զարգացման  վրա  որոշակի  բացասական  ազդեցություն  ունի  նաև  ֆինանսական  միջնորդների սահմանափակ կապիտալը և հետևաբար՝ ֆինանսական աջակցություն ցույց տալու և խոշորածավալ  ներդրումային  նախագծեր  իրականացնելու  պոտենցիալի  սահմանափակությունը։
  Ուստիխրախուսելի է տարատեսակ միջնորդների կոոպերատիվ համագործակցությունը խոշոր ծրագրեր իրականացնելու  նպատակով,  ինչը  կարող  է  մեծապես  նպաստել  գործարարության  զարգացմանը  և  հետագա  ընդլայնմանը։
  Այս  համատեքստում  նշենք  նաև,  որ  հայաստանյան  ֆինանսական  հաստատությունների համախառն ակտիվների 89,5%-ը պատկանում է առևտրային բանկերին2։
 Սա վկայություննէ  այն  փաստի,  որ  հայաստանյան  ֆինանսական  շուկան  ունի  դիվերսիֆիկացման  ցածր  մակարդակ։
Ուստի, անհրաժեշտ է տնտեսության մեջ մեծացնել այնպիսի ֆինանսական ինստիտուտների դերը, ինչպիսիք են ներդրումային հիմնադրամները և ապահովագրական ընկերությունները, որոնք զարգացածերկրներում  հանդիսանում  են  ազատ  դրամական  միջնոցների  և  հաճախորդների  կարողություններիլավագույն կառավարիչները։
Ֆինանսական շուկայի կայուն գործունեությունն ապահովելու համար առաջնային նշանակությունունեն դեպի այս ոլորտ ներդրումային հոսքերը, որոնք ըստ ծագման կարող են լինել ինչպես ազգային,այնպես  էլ  օտարերկրյա,  ընդ  որում՝  ներքին  ներդրումների  քանակն  ուղղակիորեն  կախված  է  ներքինխնայողությունների մակարդակից, իսկ օտարերկրյա ներդրումների համար ավելի կարևոր են այնպիսիգործոններ, ինչպիսիք են ազգային տնտեսության չափը և կայունությունը, առաջընթացի և ինտեգրմանհնարավորությունները, օրենսդրական կարգավորումը և այլն։
Հայաստանում ներքին խնայողությունների մակարդակը բավական ցածր է և հիմնականում կարճաժամկետ բնույթ է կրում3։
 Խնայողությունների  ցածր մակարդակի վրա ազդող գործոններից են ինչպես ցածր եկամուտները, այնպես էլ սպառողական մեծ ծախսերը, տնային տնտեսությունների պարտքային  պարտավորությունների  առկայությունը,  խնայողություն  կատարելու  սովորություն  չունենալը։
Վերջին  խնդրի  համար  մասնագետները  հետաքրքիր  լուծումներ  են  առաջարկում,  օրինակ՝  ավելացնելխնայողությունները  հիշեցումների  միջոցով։
  Հետազոտողներն  աշխատել  են  Բոլիվիայի,  Ֆիլիպիններիև  Պերուի  բանկերի  հետ՝  պարզելու,  թե  որքանով  են  խնայողություններ  կատարելու  մասին  հիշեցումհաղորդագրություններն ազդել ավանդների մակարդակի վրա։
 Հիշեցումները միջինում 6 %-ով ավելացրել  են  ավանդները,  իսկ  այն  հաղորդագրությունները,  որոնք  կոնկրետ  նպատակ  են  մատնանշել,  դրականապես  են  ազդել  ավանդների  մակարդակի  վրա  16  %-ով4։
  Այսինքն՝  առաջարկվում  է  խնայողությունների ավելացում մոտիվացման և հոգեբանական ազդակներն օգտագործելու միջոցով։
Օտարերկրյա  ներդրումները  ևս  մեծ  հնարավորություն  ունեն  ազդելու  ՀՀ  ֆինանսական  համակարգի և ֆինանսական միջնորդության վրա, հատկապես այն դեպքում, եթե դրանք իրականացվեն ֆինանսական  ոլորտներում։
  Իրականացված  ներդրումները  կնպաստեն  մեր  երկրի  տնտեսական  աճին  ևզարգացմանը, կմեծացնեն զբաղվածության մակարդակը, ինչպես նաև դրանց միջոցով Հայաստանումկներդրվեն կառավարման  և համագործակցության արտասահմանյան մեխանիզմներ, որոնք բոլորն էլի վերջո ամփոփվելու են ֆինանսական շուկայում։
Առհասարակ,  Հայաստանում  նկատվում  է  ֆինանսական  նորարարությունների  անհրաժեշտություն։
 Թեև մեր երկրի ֆինանսական միջնորդները մատուցում են ֆինանսական մեծաքանակ ծառայություններ,  սակայն  նոր  ծառայությունների  ներդրման  գործընթացը  բավական  դանդաղ  է  տեղիունենում։
 Այս համատեքստում մասնավորապես կարևորվում է բանկերի կառավարման կառուցվածքիվերակազմավորումը՝  ստեղծելով  բանկային  նորամուծությունների  բաժին5։
  Նոր  ֆինանսականգործիքների  օգտագործման  փոքր  ծավալները  կապված  են  նաև  օրենսդրական  բացթողումներով։
Օրինակ՝  Հայաստանը  չունի  առանձին  օրենքներ  այնպիսի  կարևորագույն  գործիքներով  գործառման1  Տե՛ս  Ֆինանսական  շուկաներ  և ծառայություններ  /  Ս.Ս. Սուքիասյան,  Ա.Բ.  Սալնազարյան, Գ.Գ.  Չատինյան,  Ա.Վ.  Ներսիսյան,Ա.Օ. Մհերյան, Ա.Վ. Վարդանյան/, Երևան, 2014։
2 Տե՛ս ՀՀ ԿԲ, «Հայաստանի ֆինանսական համակարգը 2013», Երևան ,2014։
3 Տե՛ս 2013-2014 թթ. Հայաստանի ազգային մրցունակության զեկույց, Ի-Վի Քոնսալթինգ, «Տնտեսություն և արժեքներ» հետազոտական կենտրոն, էջ 61։
4 Տե՛ս Goldberg J., Products and policies to promote saving in developing countries, IZA World of Labor, October, 2014, (հասանելի էhttp։
//wol.iza.org/articles/products-and-policies-to-promote-saving-in-developing-countries-1.pdf հղմամբ)։
5 Տե՛ս Մխիթարյան Ա., Բանկային նորամուծությունների զարգացման արդի միտումները, Ֆինանսներ և էկոնոմիկա, #7-8 (169170), 2014։
մասին, ինչպիսիք են լիզինգը, ֆակտորինգը, ակրեդիտիվը և այլն։
 Ուստի անհրաժեշտ է  կարգավորելայս  օրենսդրական  բացթողումները՝  ստեղծելով  ավելի  կայուն  հիմքեր  ֆինանսական  միջնորդությանհամար։
Ժամանակակից  աշխարհում  զարգացած  ֆինանսական  համակարգի  առկայության  ինդիկատորներից մեկը միջազգային ստանդարտների համապատասխանող արժեթղթերի  շուկայի առկայություննէ։
  Այն  ապահովում  է  խնայողությունների  մոբիլիզացման  և  ռեսուրսների  տեղաբաշխման  այլընտրանքային ուղիներ։
 Հայաստանի արժեթղթերի շուկան դեռևս  գտնվում է ձևավորման փուլում։
 Հիմնականգործիքների  (բաժնետոմսեր  և  պարտատոմսեր)  շրջանառության  մեծացման  համար  առաջին  հերթինկարևոր  է  կորպորատիվ  կառավարման  մշակույթի  ձևավորումը  ՀՀ-ում,  ինչը  կնպաստի  գործունեության թափանցիկ դաշտի առաջացմանը և կոմպետենտ մասնագետների հմտությունների կիրառմանը՝առավել նշանակալի հաջողությունների հասնելու նպատակով։
 Պարտատոմսերի շուկայի հետ կապվածհիմնական խնդիրը, թերևս, պետական պարտատոմսերի բարձր եկամտաբերությունն է, ինչի պատճառով  նվազում  է  մասնավոր  պարտատոմսերի  շրջանառությունը։
  Ինչ  վերաբերում  է  ածանցյալ  գործիքներին, ապա այստեղ ևս առաջ է գալիս ֆինանսական գրագիտության կարևորությունն արդեն կազմակերպությունների մակարդակով։
Ընդհանուր  առմամբ՝  Հայաստանում  պետական  մակարդակով  նկատվում  է  բարեփոխումներիիրականացման անհամապատասխանություն, քաոսայնություն, կոմպլեքսային մոտեցման բացակայություն1, ուստի բարեփոխման ծրագրերը պետք է ունենան համալիր բնույթ և թիրախավորեն զարգացման մի քանի ուղղություններ։
Հետազոտությունը ցույց տվեց, որ Հայաստանում այսօր կան մեծ թվով բավարար նախադրյալներֆինանսական միջնորդության զարգացման և առաջադեմ ֆինանսական շուկա ունենալու համար։
 Ամփոփելով  ներկայացնենք  այն  քայլերը,  որոնք  առաջարկվում  է  կատարել  Հայաստանում  ֆինանսականմիջնորդության խթանման ոլորտում՝1.  հետևողականորեն  իրականացնել  բնակչության  ֆինանսական  կրթումը՝  կատարելով  Հայաստանի Հանրապետության ֆինանսական կրթման ազգային ռազմավարությունով նախատեսված միջոցառումները,  ինչպես  նաև  խրախուսել  գովազդային,  կրթական  կամ  տեղեկատվական  ակցիաները՝միտված  բնակչության  շրջանում  ֆինանսների  կառավարման  նկատմամբ  հետաքրքրվածության  մեծացմանը,2.  ապահովել  ֆինանսական  ծառայությունների  հասանելիությունը  և՛  ավանդական,  և՛  այլընտրանքային  եղանակներով՝  ներդնելով  “Branchless  Banking”,  “Mobile  Banking”,  “Mobile  Money  for  theUnbanked” և նմանատիպ համակարգեր,3.  խթանել  ֆինանսական  միջնորդների  միջև  մրցակցության  ձևավորմանը՝  նպաստելով  վարկային  մատչելի  ռեսուրսների  առաջացմանը,  սպրեդի  նվազմանը  և  փաստաթղթային  պահանջներիկրճատմանը,4.  խրախուսել ֆինանսական միջնորդների կոոպերատիվ համագործակցությունը, խոշորածավալներդրումային նախագծերի շուրջ միավորումը, ինչպես նաև նպաստել ներդրումային ֆոնդերի և ապահովագրական ընկերությունների դերի մեծացմանը,5.  նպաստել  ներքին  խնայողությունների  ավելացմանը,  ինչպես  նաև  ստեղծել  բարենպաստ  ներդրումային միջավայր օտարերկրյա ներդրումների ներգրավման համար,6.  ներդնել  սպառողների  իրական  պահանջները  բացահայտելու  և  ֆինանսական  նորարարություններ իրականացնելու պրակտիկա, ինչպես նաև շտկել օրենսդրական բացթողումները նորարարական գործիքների ազատ շրջանառությունն ապահովելու համար,7.   մեծացնել  կորպորատիվ  կառավարման  մշակույթի  կարևորությունը,  ծավալել  միջազգայինսերտ  համագործակցություն  արժեթղթերի  շուկայի  զարգացման  ոլորտում,  իջեցնել  պետական  պարտատոմսերի  եկամաբերությունը՝  մասնավոր  պարտատոմսերի  շուկայի  զարգացման  նպատակով,  մեծացնել ածանցյալ գործիքների շրջանառությունը,8.  ֆինանսական  ոլորտում  բարեփոխումներն  իրականացնել  համակարգված  և  համալիր  մոտեցմամբ՝  ցանկացած  պարագայում  ուսումնասիրելով  միջազգային  փորձը  և  խրախուսելով  միջազգայինհաջողված մեխանիզմների կիրառումը։
1  Տե՛ս  Саркисян  Т.,  Проблемы  финансового  посредничества,  XVI  Международный  банковский  конгресс,  Деньги  и  кредит,7/2007։
Տաթևիկ ՀովհաննիսյանՀԱՅԱՍՏԱՆՈՒՄ ՖԻՆԱՆՍԱԿԱՆ ՄԻՋՆՈՐԴՈՒԹՅԱՆ ՀԻՄՆԱԽՆԴԻՐՆԵՐԻ ՀԱՂԹԱՀԱՐՄԱՆ ՈՒՂԻՆԵՐԸԲանալի բառեր՝ ֆինանսական միջնորդություն, ֆինանսական գրագիտություն, ֆինանսական
ծառայությունների հասանելիություն, ֆինանսական շուկայի դիվերսիֆիկացում, միջազգային
համագործակցություն, կորպորատիվ կառավարում, ֆինանսական նորարություններ։
