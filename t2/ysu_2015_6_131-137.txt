ՀԱՅԿԱԿԱՆ ՊԱՀԱՆՋԱՏԻՐՈՒԹՅԱՆ ՀԱՐՑԸ ՀԵՏՊԱՏԵՐԱԶՄՅԱՆ ԱՌԱՋԻՆՏԱՐԻՆԵՐԻՆ ԵՎ ՍՓՅՈՒՌՔԱՀԱՅՈՒԹՅԱՆ ՊԱՅՔԱՐԸ ՀԱՅԿԱԿԱՆՏԱՐԱԾՔՆԵՐԸ ՎԵՐԱԴԱՐՁՆԵԼՈՒ ՈՒՂՂՈՒԹՅԱՄԲ (1945-1953)Երկրորդ աշխարհամարտի ավարտին, երբ պարզ էր ֆաշիստական Գերմանիայիև նրա դաշնակիցների պարտության անխուսափելիությունը, Սփյուռքի և Հայաստանի  մտավորականության  շրջանում  բարձրացավ  Արևմտյան  Հայաստանը  և  Կարսիմարզը Խորհրդային Հայաստանին վերադարձնելու պահանջը` աշխարհասփյուռ հայերին իրենց հայրենիքում համախմբելու համար։
 Ինչպես վկայում են արխիվային փաստաթղթերը, 1944 թ., պահը հարմար համարելով, Երևանում հայ մտավորականների(Ավետիք Իսահակյան, Նաիրի Զարյան, Դերենիկ Դեմիրճյան և այլք) շրջանում շոշափվում  էր  Գերմանիայի  դեմ  պատերազմի  հաղթական  ավարտից  հետո  Արևմտյան  Հայաստանը Խորհրդային Հայաստանին միավորելու հարցը։
 1944 թ. սեպտեմբերի 14-ին«Սովետական  Հայաստան»  թերթի  խմբագիր  Հ.  Մամիկոնյանը  նամակով  դիմեցՀԿ(բ)Կ  Կենտկոմի  քարտուղար  Գ.  Հարությունյանին,  որով  տեղյակ  էր  պահում  իր  ևԱվ. Իսահակյանի միջև կայացած զրույցի մասին։
 Բանաստեղծն այն միտքն էր հայտնել, որ պատերազմից հետո շատ հարցեր են լուծվելու, այդ թվում` Արևմտյան Հայաստանի  հարցը։
  Նա  անհրաժեշտ  էր  համարել  դիմել  Ի. Ստալինին`  նրա  կարծիքն  իմանալու համար։
 Նամակագիրը միաժամանակ հայտնում էր, որ Ավ. Իսահակյանը մինչևայդ Մոսկվայում հանդիպել էր Ա. Միկոյանին, և վերջինս հաստատել է, որ պատերազմից հետո Արևմտյան Հայաստանի հարցը կլուծվի1։
Այդ  տարիներին  Սփյուռքում  ձևավորվել  և  լայն  տարածում  էր  ընդունել  «ազգային ուժերի միասնության» գաղափարը։
 Դրան էին նպաստել նախևառաջ միջազգայինիրավիճակը և չեզոքության քողի տակ Թուրքիայի վարած հակախորհրդային քաղաքականությունը։
 Հետևելով Թուրքիայի պահվածքին` սփյուռքահայերը ճիշտ եզրակացություն էին արել, որ իրենց գործելու ժամանակն է. «խաղասեղանի» վրա դրված էրՀայաստանի  ապագան,  և  այդ  պատճառով  Ստալինգրադի  ճակատամարտից  հետոակտիվ  միջոցների  դիմեցին  հայկական  հողերի  հարցը  միջազգային  հանրությանըներկայացնելու ուղղությամբ2։
1943 թ. հոկտեմբերի 8-ից  սկսած` ԱՄՆ-ում գործող Հայկական դեմոկրատականլիբերալ  կուսակցության  և  Ամերիկյան  հայկական  առաջադիմական  լիգայի  անդամներն  աշխատանքներ  սկսեցին  արտերկրում  գործող  հայկական  կազմակերպությունների միավորման ուղղությամբ։
 Արդյունքում Սփյուռքում ստեղծվեցին ազգային խորհուրդներ։
Ի  տարբերություն  խորհրդային  հասարակության,  որտեղ  հայկական  տարածքների  հիմնախնդիրը  1944  թ.  քննարկվում  էր  լոկ  մտերմիկ  զրույցների  ընթացքում,սփյուռքահայությունը,  հատկապես`  Ստալինգրադի  ճակատամարտից  հետո,  ակտիվ1 Տե՛ս Վիրաբյան Ա., Հայաստանը Ստալինից մինչև Խրուշչով, Երևան, 2001, էջ 34։
2 Տե՛ս Մելքոնյան Ք., Սփյուռքահայությունը և հայկական հարցի լուծման խնդիրը (1945-1947 թթ.), «ՊԲՀ»,2010, № 2, էջ 41։
միջոցների դիմեց` հայկական հողերի հարցը միջազգային հանրությանը ներկայացնելու  համար։
  Արդեն  1943  թ.  Ռամկավար  ազատական  և  Սոցիալ-դեմոկրատականհնչակյան  կուսակցությունները  հայտարարեցին,  որ  ձգտելու  են  ԱՄՆ-ի  և  Անգլիայիօգնությամբ հասնել Թուրքիայից «մարդկային արդարության» և ակնկալում են ԽՍՀՄմասնակցությունը հարցի քննարկմանը1։
Շարժումը  մի  կողմից  գլխավորում  էր  ՀՅԴ-ն,  իսկ  մյուս  կողմից`  ՌԱԿ-ը,  խորհրդայնամետ  այլ  կազմակերպությունների`  ՍԴՀԿ  և  Ամերիկահայերի  առաջադիմականլիգայի հետ միասին։
 Հայկական գաղթօջախներում ստեղծվեցին ազգային խորհուրդներ,  որոնց  աշխատանքը  համակարգում  էր  1944  թ.  մարտին  Նյու  Յորքում  ստեղծված  Ամերիկահայ  ազգային  խորհուրդը։
  1944  թ.  մարտի  վերջերին  հաստատվել  էրԱմերիկահայ  ազգային  խորհրդի  քաղաքական  ծրագիրը,  ըստ  որի`  խորհրդի  նպատակն էր համերաշխություն և համագործակցություն ստեղծել գաղութի ներսում, ինչպես  նաև  աշխատել  հայ  ժողովրդի  գերագույն  շահերի  պաշտպանության  համար։
Ծրագրային առաջնահերթություն էր «օգնել (դաշնակիցներին) պատերազմական ջանքերում»,  «կազմակերպել  ձեռնարկներ  և  օգնել  ձեռնարկներում`  ի  նպաստ  ՍովետՄիության  և  Սովետ  Հայաստանի»,  «պաշտպանել  տարագիր  հայերու  իրավունքներըհարկ եղած բոլոր միջոցներով և աշխատել` ի խնդիր անոնց հայկական հողի վրա վերաբնակեցման»։
 Փաստաթղթի վերջում ասված էր. «Ամերիկահայ ազգային խորհուրդը հայկական իրավունքներու տերը կճանչնա Հայաստանի կառավարությունը»2։
Որոշ  ժամանակ  անց  ազգային  խորհուրդներ  ստեղծվեցին  հայկական  այլ  գաղթավայրերում ևս։
 Ֆրանսահայերի ազգային խորհուրդը գլխավորեց գրող, քննադատ,բանասեր,  լրագրող  և  հասարակական  գործիչ  Ա.  Չոպանյանը,  եգիպտահայերինը`նշանավոր երգիծանկարիչ Ալ. Սարուխանյանը։
 Ազգային խորհուրդներ կազմավորվեցին Սիրիայում, Լիբանանում, Հունաստանում, Պաղեստինում, Ուրուգվայում և հայկական մնացած գաղութներում։
Ինչպես ամերիկահայերը, այնպես էլ ֆրանսահայերը խնդրո առարկա հարցի համար սկսել էին գործել պատերազմի տարիներին։
 1944 թ. փետրվար-օգոստոս ամիսներին  փարիզահայ  երիտասարդների  մի  խումբ  տարածել  է  4  տեղեկատու  թռուցիկ։
Դրանցում Հայկական հարցի մասին ասված էր. «Թուրքերու կողմէ 1915-ին գործվածոճիրին հատուցումը այն օրը կատարյալ պիտի ըլլա, երբ աշխարհի չորս կողմը ցրվածՀայերը կարելիութիւն ունենան վերադառնալու իրենց նախնիներու երկիրը… Եւ Հայրենիքին  վերստին  գտնված  զավակները  պիտի  կրնան  վերջապէս  իրենց  ճիգերը  միացնել Հայաստանին մէջ մնացող իրենց եղբայրներու ճիգերուն, որոնք կը կատարվինհայրենի հողին վրա քսանհինգ տարիէ ի վէր` մեծամեծ զոհողութիւններով»3։
Սփյուռքահայ  կազմակերպությունները  մեծ  հույսեր  էին  կապում  1945  թ.  ապրիլին Սան Ֆրանցիսկոյում բացվելիք Միավորված Ազգերի Կազմակերպության կոնֆերանսի հետ։
 Ամերիկայում գործող հայկական 2 կազմակերպություններն էլ հուշագրերով  դիմել  էին  կոնֆերանսին։
  Հայկական  հարցի  հետ  կապված  սփյուռքահայությանառաջին խոշոր դիմումը հանդիսացավ այն հուշագիրը, որը Սան Ֆրանցիսկոյում ՄԱԿներկայացվեց  ԱՄՆ  Հայոց  ազգային  խորհրդի  կողմից,  որի  կազմի  մեջ  մտնում  էինամերիկահայ հասարակական, մշակութային ու կրոնական բոլոր կազմակերպությունները,  կուսակցությունները՝  բացառությամբ  ՀՅԴ-ի։
  Հուշագիրը  սկսվում  է  հետևյալխոսքերով. «Հայ ժողովուրդը դիմում է միջազգային արդարությանը, նա պահանջում էվերացնել այն դաժան անարդարությունը, որը թույլ էր տրվել նրանց հանդեպ հարյուրամյակների ընթացքում, անարդարություն, որ շարունակվում է մինչև այսօր։
 Հայկա1 Տե՛ս Վիրաբյան Ա., էջ 34։
2 Տե՛ս Մելքոնյան Ք., էջ 42։
3 Տե՛ս Ահարոնյան Գ., Մեծ երազի ճամբուն վրա, Պէյրութ, 1964, էջ 195։
կան  հարցը  մեծ  կարևորություն  է  ձեռք  բերում  այն  պատճառով,  որ  հայ  ժողովուրդըմեծ  ներդրում  ունի  համաշխարհային  քաղաքակրթության  և  մշակույթի  մեջ։
  Հայերըհանդիսանում  են  աշխարհի  հին  ժողովուրդներից  մեկը։
  Նրանց  պատմությունը  համընկնում է Միջագետքում քաղաքակրթությունների ձևավորման հետ։
 Քաղաքականապես  հայերը  դեռևս  հին  ժամանակներում  կազմակերպեցին  հզոր  պետություն,  և  հինաշխարհի  հզոր  պետությունների  և  կայսրությունների  հետ  կապեր  էին  հաստատել։
Հայերը  առաջին  ժողովուրդն  էին,  որ  ընդունեցին  քրիստոնեությունը։
  Այդ  իսկ  պատճառով  հայ  ժողովրդի  կողմից  նշված  դիմումը  արժանի  է  միջազգային  արդարադատության հատուկ ուշադրությանը»1։
Հուշագրում  նշվում  է,  որ  հասել  է  ժամանակը,  որ  Թուրքիայի  տիրապետությաններքո  գտնվող  հայկական  տարածքը  միացվի  Հայաստանին,  ինչը  հնարավորությունկտար տարբեր երկրներում բնակվող 1.5 մլն հայերին վերադառնալ հայրենիք։
 Այնուհետև  նշվում  է,  որ  դաշնակիցներն  Առաջին  աշխարհամարտից  հետո  հայերին  խոստացան ազատագրում, իսկ ԱՄՆ նախագահ Վ. Վիլսոնը որոշեց անկախ Հայաստանիսահմանները,  ինչը,  սակայն,  չիրականացավ։
  Մեկը  մյուսին  հաջորդող  հանդիսավորխոստումները մոռացվում էին կամ զոհաբերվում հզոր տերությունների շահերին։
Շեշտելով Երկրորդ աշխարհամարտի ժամանակ ժողովրդավարությունը և առաջադիմությունը պաշտպանած հայ ժողովրդի նվաճումները` հուշագիրը մատնացույց էանում. «Պատերազմի ժամանակ հայերը կրկին ապացուցեցին իրենց նվիրվածությունը դեմոկրատիային և Միավորված Ազգերի գործին։
 Նրանք նորից պայքարեցին և աչքի  ընկան  ամերիկյան  բանակի  շարքերում  և  Միավորված  ազգերի  մյուս  բանակներում։
  Միայն  կարմիր  բանակում  կար  50  հայ  գեներալ  և  ավելի  քան  քառորդ  միլիոնհայ  զինվոր»։
  Գնահատելով  Թուրքիայի  վարքագիծը`  նշվում  էր,  որ  վերջինս  «ապաստան էր որոնում կեղծ չեզոքության քողի տակ, միևնույն ժամանակ ցույց տալով նացիստներին ամեն տեսակ օգնություն»2։
Հայկական սփյուռքը մեծ հույսեր էր կապում տերությունների ղեկավարների հերթական կոնֆերանսի հետ, որն սկսվեց հուլիսի կեսին` Բեռլինի Պոտսդամ արվարձանում։
  Ամերիկայի  Հայկական  ազգային  խորհուրդը  1945  թ.  հուլիսի  17-ին  հեռագիր  էուղարկում  երեք  տերությունների  ղեկավարներին`  Հայկական  հարցը  կոնֆերանսիօրակարգում  ընդգրկելու  համար։
  Հեռագրում  ասվում  էր.  «Մենք  հավատում  ենք,  որԴուք կընդունեք որոշում հայ ժողովրդի արդարացի  պահանջները բավարարելու մասին։
  Հայերին  պետք  է  տրվի  հնարավորություն  կրկին  վերաբնակվել  իրենց  պատմական  հայրենիքում`  հայկական  նահանգներում,  որոնք  ներկայումս  գտնվում  են  Թուրքիայի  կազմում  և  որոնք  այժմ  պետք  է  վերադարձվեն  նրանց  միակ  օրինական  տիրոջը` Խորհրդային Հայաստանին»3։
Հեռագրեր են ուղարկվել հայկական այլ գաղթավայրերից ևս։
 Հուլիսի 31-ին Ռումինիայի  հայկական  գաղութի  ներկայացուցիչները  հանրահավաք  են  հրավիրել  Բուխարեստում և Թուրքիայի կողմից բռնագրավված հայկական տարածքները միացնելու պահանջով դիմել Մեծ տերությունների ղեկավարներին։
 Օգոստոսի 3-ին խորհըրդաժողովին դիմել է Հարավային Ամերիկայի հայկական գաղութների գործադիր կոմիտեն` խնդրելով հայկական նահանգները միացնել Խորհրդային Հայաստանին։
Իրենց  դիմումներում  հայկական  առաջադիմական  կազմակերպությունները  Մեծտերությունների  և  միջազգային  կազմակերպությունների  առջև  հիմնականում  դնումէին երկու հարց.1  Տե՛ս  “Армения  и  советско-турецкие  отношения  в  дипломатических  документах  1945-1946  гг.”,  под  ред.  А.Киракосяна, Ереван, 2010, էջ 154։
2 Տե՛ս «Սովետական Հայաստան» օրաթերթ, 15 հունիսի, 1945։
3 Տե՛ս Վիրաբյան Ա., էջ 52։
ա.  հայ ժողովրդի պատմական հողերը, որոնք Առաջին համաշխարհային պատերազմից  հետո  ուժով  բռնագրավվել  էին  Թուրքիայի  կողմից,  վերադարձնել  ևմիացնել Խորհրդային Հայաստանին,բ.   դրանով  իսկ  հնարավորություն  տալ  մեկ  և  կես  միլիոն  հայերին,  որոնք  թուրքերի  կողմից  ուժով  բռնագաղթեցվել  էին  թուրքական  Հայաստանից,  վերադառնալ իրենց հայրենիք` Հայաստան1։
Դիմումներում  նշվում  էր,  որ  հայ  ժողովուրդը  միշտ  կանգնած  է  եղել  առաջադեմուժերի  կողքին  և  պայքարել  արդարության  համար։
  Դրա  ապացույց  հանդիսանում  էայն փաստը, որ ինչպես Առաջին, այնպես էլ Երկրորդ համաշխարհային պատերազմիտարիներին  հայ  ժողովուրդը  խոշոր  պետությունների  դաշնության  շրջանակում  ակտիվորեն մասնակցել է իմպերիալիստական Գերմանիայի դեմ մղվող պայքարին, մեծզոհեր տվել հանուն ժողովրդավարության հաղթանակի։
 Հայ ժողովրդի ներդրումներնընդունվեցին  ինչպես  դաշնակիցների,  այնպես  էլ  առաջադեմ  մարդկության  կողմից։
Այդ էր պատճառը, որ Առաջին համաշխարհային պատերազմից հետո տերություններըհայերին  խոստացան  ազատություն  և  հայոց  անկախ  պետության  ձևավորում։
  Բայցայդ  խոստումները,  որ  արվել  էին  պաշտոնապես,  մոռացության  մատնվեցին  կամ  էլզոհ գնացին հզոր տերությունների եսասիրական հետաքրքրություններին2։
1945  թ.  օգոստոսի  31-ին  Բեյրութում  Ադամ  Մանուելյանի  նախագահությամբստեղծվել  է  Սիրիայի  և  Լիբանանի  հայ  ազգային  խորհուրդը,  որին  աջակցություն  ենհայտնել  հայ  կոմունիստները,  հնչակյանները,  ռամկավարները,  լիբանանահայ  Վերածնունդ  միությունը  և  բազմաթիվ  այլ  միություններ,  խմբակցություններ։
  Ստեղծմանառաջին իսկ օրից խորհուրդը լայն գործունեություն է ծավալել` հիմնականում շարունակելով  հանրահավաքներ  կազմակերպելու  ավանդույթը։
  Ի  դեպ,  մինչև  կազմակերպության ստեղծումը Բեյրութում արդեն անցկացվել էին բազմահազարանոց հանրահավաքներ`  հայկական  հողերի  վերադարձման  պահանջով։
  Դրանց  հանգամանորենանդրադարձել է ժամանակի մամուլը։
 Ամենահիշարժանը հուլիսի 29-ին ազգային կուսակցությունների  հովանու  տակ  և  Խադ  արք.  Աջապահյանի  ղեկավարությամբ  անցկացված  հավաքն  էր,  որից  հետո  մասնակիցները  հեռագիր  են  հղել  Ի.  Ստալինին3։
Սեպտեմբերի 23-ին խորհուրդը միաժամանակ բազմահազարանոց հանրահավաքներէ  անցկացրել  Բեյրութում,  Հալեպում,  Դամասկոսում։
  Միայն  Բեյրութում  դրան  մասնակցել է 10 հազար հայ։
 Հանրահավաքի վերջում Սիրիայում և Լիբանանում ապրող200 հազար հայերի անունից ներկայացվել է ԽՍՀՄ ղեկավար Ի. Ստալինին, ԱՄՆ նախագահ Հ. Թրումենին և Մեծ Բրիտանիայի վարչապետ Կ. Էտլիին ուղղված դիմումը,որտեղ  վերջիններից  խնդրում  էին  Թուրքիայի  տարածքում  գտնվող  հայկական  հողերը  հանձնել  Խորհրդային  Հայաստանին։
  Հետագայում  ևս  կազմակերպվել  են  նմանատիպ միջոցառումներ։
Պետք է շեշտել, որ ազգային բոլոր խորհուրդները, առաջնորդվելով «Հայերը` հայերի համար կարգախոսով», մեծ նվիրումով և հույսով սկսեցին իրենց գործունեությունը, հրատարակեցին գրքեր, գրքույկներ, տպագրեցին հոդվածներ, թերթիկներ, պատրաստեցին  հուշագրեր  և  դիմումներ,  ի  նպաստ  Հայոց  դատի  կազմակերպեցին  բազմահազարանոց հանրահավաքներ և հավաքույթներ։
 Սակայն հարկ է նշել այն իրողությունը,  որ  այս  պայքարում  Ամերիկահայ  ազգային  խորհուրդը  դարձավ  այն  ուժը,  որմիավորեց հայկական աշխարհասփյուռ բոլոր կազմակերպություններին և ստանձնեցդրանց կառավարման ղեկը։
1 Տե՛ս “Армения и советско-турецкие отношения в дипломатических документах 1945-1946 гг.”, էջ 155։
2 Նույն տեղում, էջ 156։
3 Տե՛ս Մսըրլեան Զ., Արևմտահայ բռնագրաված հողերու հարցը 1921-1971, «Հայկազեան հայագիտականհանդէս», Պէյրութ, 1971, էջ 26։
Եթե  անդրադառնանք  տարածքային  պահանջներին,  ապա  արտասահմանյանհայկական  բոլոր  կազմակերպությունները  պահանջում  էին  թուրքերի  կողմից  բռնազավթված  հայկական  տարածքները`  Կարսը,  Արդահանը,  Վանը,  Էրզրումը,  Տրապիզոնը, Բիթլիսը, վերադարձնել և միացնել Խորհրդային Հայաստանին1։
1946  թ.  հայերը  շարունակում  էին  հուսեր  փայփայել`  կրկին  ու  կրկին  փորձելովՀայկական  հարցը  բարձրացնել  դաշնակից  երեք  երկրների  ղեկավարների  հանդիպումների  ընթացքում։
  Այս  առումով,  հունվարին  Լոնդոնում  գումարված  ՄԱԿ  Գլխավոր  ասամբլեայի  առաջին  նստաշրջանը  բացառություն  չէր։
  Այդ  օրերին  հայկականբազմաթիվ  կազմակերպություններ  իրենց  հեռագրերով,  ուղերձներով  ողողեցին  Լոնդոնը։
  Ինչպես  միշտ,  Ամերիկահայ  ազգային  խորհուրդը  առաջինն  էր,  որ  հղեց  իրուղերձը` ակնարկելով, թե ՄԱԿ-ն այն կառույցն է, որ պարտավորված է վերականգնելու պատմական արդարությունը։
 Լիբանանի հայկական ազգային խորհուրդն իր հերթին  Սիրիայում  և  Լիբանանում  ապրող  200  հազար  հայերի  անունից  պահանջում  էրԽորհրդային  Հայաստանին  միացնել  Թուրքիայի  կողմից  բռնազավթված  տարածքները։
 Եգիպտոսի հայկական ազգային խորհուրդն էլ իր ուղերձում գրել էր. «Հայկականհարցը քարոզչություն չէ։
 Դա արդարացի պահանջ է, որ երբևիցե մարդկությունը գիտե… Աշխարհի բոլոր հայերը պահանջում են, որ Խորհրդային Հայաստանին միացվիԹուրքիայի  զավթած  արևելյան  նահանգները։
  Այդ  հողերը  բնակեցված  են  եղել  հայերով և 4000 տարվա ընթացքում` մինչև 1915 թ., ծաղկել են։
 Եթե այս հողերը հայկական չեն թուրքերի կոտորածի պատճառով, ապա նրանք ևս զրկված են այստեղ ապրելու  և  կյանքի  իրավունքից։
  Ցանկացած  դեպքում  կոտորածները  նրանց  թույլ  չենտալիս սեփականացնել այս տարածքները։
 Այդ տարածքների միացումը ԽորհրդայինՀայաստանին վերջ կդնի անարդարությանը և կլուծի ողջ աշխարհով մեկ ցրված հայերի  վերադարձի  հարցը»։
  Նստաշրջանին  դիմել  են  նաև  Ուրուգվայի,  Արգենտինայի,Շվեյցարիայի հայկական գաղութների ներկայացուցիչները, Փարիզում գործող «Թուրքահայաստանի պաշտպանության կոմիտեն»2։
Չնայած Հայկական հարցի լուծման շուրջ 1945 թ. Սփյուռքում ծավալված գործողությունները  դրական  արդյունք  չեն  ունեցել,  սակայն  այդ  տարիներին  Հայկականհարցը ոչ միայն Ամերիկահայ ազգային խորհրդի շուրջ է միավորել համայն աշխարհիհայությանը,  այլև  այս  խնդրին  վերջնական  լուծում  տալու  համար  սփյուռքահայերիկողմից  մշակվել  է  գործողությունների  նոր  ռազմավարություն։
  Հայկական  ազգայինխորհուրդները սկսել են համագործակցել տվյալ երկրի կառավարության անդամների,օրենսդիրների, գիտության և արվեստի ներկայացուցիչների հետ։
 Հետպատերազմյանշրջանում  սկսված  նման  քաղաքականությունը  հիմք  է  հանդիսացել  հետագայումօտարերկրյա խորհրդարանում Հայոց ցեղասպանության ճանաչման ու դատապարտման գործընթացի համար3։
Սկսված  Սառը  պատերազմի  պայմաններում  Թուրքիայի  նկատմամբ  յուրաքանչյուր հողային պահանջ դիտվում էր որպես «կոմունիզմի ծավալում»։
 Այսպիսով, Թուրքիային  պաշտպան  կանգնած  Արևմուտքի  տերությունները  և  ԱՄՆ-ը  նորից  դառնումեն հայերի արդարացի պահանջների ոխերիմ թշնամիներ։
Ամփոփելով վերը շարադրվածը` կարելի է միանշանակ արձանագրել.1.  Սփյուռքի  հայկական  կազմակերպությունները  գիտակցում  էին,  որ  աշխարհիհետպատերազմյան  խաղաղության  և  անվտանգության  հարցերը  կախվածէին  3  մեծ  տերությունների՝  ԽՍՀՄ-ի,  ԱՄՆ-ի  և  Մեծ  Բրիտանիայի  համագործակցությունից,  և  որ  բոլոր  կարևոր  միջազգային  հարցերը  կարող  են  լուծվել1 Տե՛ս “Армения и советско-турецкие отношения в дипломатических документах 1945-1946 гг.”, էջ 159։
2 Տե՛ս Մելքոնյան Ք., էջ 47։
3 Նույն տեղում, էջ 51։
նրանց  համաձայնեցված  գործողություններով։
  Դրա  համար  նրանք  հատուկնշանակություն  էին  տալիս  Մեծ  տերությունների  ղեկավարներին  ուղերձներիհղմանը,  որովհետև  վստահ  էին,  որ  հայերի  արդարացի  պահանջները  հաշվիկառնվեն,  և  այս  անգամ  վերջնականապես  կվերացվի  հայ  ժողովրդի  նկատմամբ անցյալում թույլ տրված մեծ անարդարությունը։
2.  Փաստաթղթերը  ցույց են  տալիս, որ այդ կազմակերպությունները հավատումէին, թե հայկական պատմական հողերի հիմնախնդրի լուծման գործում գլխավոր  դերը  խաղալու  է  ԽՍՀՄ-ը։
  Նրանք  հայտարարում  էին,  որ  ԽՍՀՄ-ը  փոքրազգերի  և  երկրների  միակ  պաշտպանն  է,  մասնավորապես՝  հայ  ժողովրդիփրկիչը։
  Սփյուռքը  վստահ  էր,  որ  խորհրդային  կառավարությունը  ոչ  միայնկպաշտպանի  հայ  ժողովրդի  պահանջները,  այլև  կիրագործի  նրա  դարավորերազանքը։
3.  Բոլոր  հայկական  կազմակերպությունները,  առանց  բացառության,  պահանջում  էին  հայկական  տարածքները՝  Կարսը,  Վանը,  Արդահանը,  Էրզրումը,Տրապիզոնը,  Բիթլիսը,  վերամիավորել  Խորհրդային  Հայաստանին,  այսինքն՝մտցնել ԽՍՀՄ կազմի մեջ։
4.  Բոլորն այդ պահանջները կապում էին աշխարհով մեկ սփռված 1.5 մլն հայերի հայրենադարձության հետ։
 Իրենց ուղերձներում նրանք նշում էին այն հանգամանքը, որ Խորհրդային Հայաստանը չափազանց փոքր է ավելի քան 1 մլնհայերի տեղավորման համար, որ հայերի հայրենադարձությունը հնարավոր էմիայն հայկական տարածքները Թուրքիայից ազատագրված լինելու պայմաններում։
5.  Այդ  ուղերձները  ցույց  են  տալիս,  որ  սփյուռքահայությունը  անկեղծորեն  ցանկանում  էր  ապրել  ու  ստեղծագործել  ԽՍՀՄ-ում,  իր  գործն  ու  եռանդը  միավորել Խորհրդային Հայաստանի բնակչության աշխատանքին։
6.  Իր բացասական դերը կատարեց հայկական ուժերի անհամաձայնեցված գործունեությունը.  սփյուռքահայությունը  բաժանված  էր  երկու  հակադիր  և  անհանդուրժողական ուժերի, իսկ Խորհրդային Հայաստանը, չունենալով միջազգային  իրավունքի  սուբյեկտի  կարգավիճակ,  անկարող  էր  որևէ  ձևով  ազդելիրադարձությունների ընթացքի վրա։
7.  Խորհրդային  կառավարությունը,  Թուրքիայից  տարածքային  պահանջներիհետ  մեջտեղ  բերելով  սևծովյան  նեղուցների  կարգավիճակի  հարցը,  երկուերկրների  փոխհարաբերությունների  հարցը  միջազգայնացրեց`  դրանով  իսկթողնելով հայկական տարածքների խնդիրը։
8.  Հայ ժողովրդի արդարացի պահանջները կրկին զոհաբերվեցին տերությունների շահերին։
Գոհար ԲաղդասարյանՀԱՅԿԱԿԱՆ ՊԱՀԱՆՋԱՏԻՐՈՒԹՅԱՆ ՀԱՐՑԸ ՀԵՏՊԱՏԵՐԱԶՄՅԱՆ ԱՌԱՋԻՆ ՏԱՐԻՆԵՐԻՆԵՎ ՍՓՅՈՒՌՔԱՀԱՅՈՒԹՅԱՆ ՊԱՅՔԱՐԸ ՀԱՅԿԱԿԱՆ ՏԱՐԱԾՔՆԵՐԸ ՎԵՐԱԴԱՐՁՆԵԼՈՒ ՈՒՂՂՈՒԹՅԱՄԲ (1945-1953)Բանալի բառեր՝ Հայկական սփյուռք, Հայկական հարց, Արևմտյան Հայաստան,պահանջատիրություն, ազգային խորհուրդներ, Խորհրդային Հայաստան, Պոտսդամ, Ի. Ստալին, Կարս, Արդահան, Վան, Էրզրում, Տրապիզոն, Բիթլիս։
