ՍՈՒԼԹԱՆ ԱԲԴՈՒԼ ՀԱՄԻԴ II-Ի ՄԱՀԱՓՈՐՁԻ ԱՐՏԱՑՈԼՈՒՄԸ ՍԻԱՄԱՆԹՈՅԻ «ԱՀԱԲԵԿԻՉՆԵՐ» ՍՏԵՂԾԱԳՈՐԾՈՒԹՅԱՆ ՄԵՋՈւրեմն, ոտքի´, նորեն ոտքի´, Հայորդինե´ր, Դյուցազուննե՛ր, Ազատաբերնե՛րՍիամանթոՀայ  մշակույթը  դրսևորման  հետաքրքրական  շրջան  ապրեց  20-րդ  դարի  սկզբում։
  Դա  արևմտահայության համար ծանր մղձավանջի և տագնապի մի ուրույն շրջան էր, երբ տերությունների անտարբեր  վարքագծի  պայմաններում  դրժվում  էին  Արևմտահայաստանի  բարենորոգումների  խոստումները։
Պատմական  նման  իրադրությունը  չէր  կարող  չազդել  բանաստեղծության՝  իբրև  գրականությանառավել  զգայուն  ժանրի  վրա։
  Հենց  այս  տարիներին  նկատելի  բեկում  է  առաջանում  հայ  պոեզիայում։
Ստեղծվում է հայ ժողովրդի ազատագրական պայքարի հետ կապված գրականություն, ժողովրդի ցավով  ապրող  բանաստեղծություն  ու  արվեստ։
  Ակնառու  է  դառնում  հայ  նոր  դպրոցի  ձևավորումը,  որըբնութագրվում  է  ազգային  ճակատագրի  փիլիսոփայությամբ։
  Արևմտահայ  գրական  ասպարեզ  են  գալիս Սիամանթոն, Վարուժանը, Մեծարենցը և այլք, ովքեր փոթորկվում են համաժողովրդական խոհերով ու հույզերով։
 Ըստ Զոհրապի՝ ստեղծվում է արյունաներկ գրականություն1։
20-րդ  դարասկզբի  հայ  գրականության  խոշոր  ներկայացուցիչներից  է  Սիամանթոն  (Ատոմ  Յարճանյան, 1878-1915 թթ.)՝ հայ նոր շրջանի մի բարձր երևույթ, որ, Իսահակյանի բնութագրմամբ, «ունիկում  է  համաշխարհային  պոեզիայի  մեջ»2։
  Դեռևս  պատանի  տարիքում  Սիամանթոն  սեփական  ժողովրդի արյանն ու դիակներին է ականատես դառնում։
 Բնության բազմերանգ գույների մեջ նրա աչքինառանձնանում  է  շառագույնը,  և,  բնականաբար,  համաժողովրդական  ողբերգությունը  կանխորոշում  էբանաստեղծի գալիքը։
 Արհամարհելով մարդկային թուլությունը՝ սեփական հաճույքների, առօրեականմանր  հետաքրքրությունների  հանդեպ`  Սիամանթոն  տարվում  է  մի  վերին  ներշնչանքով՝  աչքի  առաջունենալով հայրենիքը, օրվա հուզող հարցերը, ժողովրդի ազատության գործը։
 Ամենևին պատահականչէ, որ ֆրանսիական  քննադատության մեջ նրան համարել են այն բանաստեղծներից, որոնք պատկանում են առյուծների ցեղին3։
 Եվ, իրավ, հոգևոր ու մտավոր նինջի, անպայքար կյանքի աշխարհում հանկարծ  հնչեց  մի  զորեղ  ձայն.  լսվեց  Սիամանթոյի  ռազմերգը։
  Նրա  բոցավառ  տաղանդը  փայլատակեցմեր  պատմության  մռայլ  օրերին,  երբ  Արևմտյան  Հայաստանում  մոլեգնում  էր  սուլթան  Համիդի  հայահալած քաղաքականությունը, որն իր կնիքը դրեց ժամանակի հայ գրական կյանքի վրա՝ պայմանավորելով նրա բովանդակությունն ու բնույթը։
1902-1905 թթ.-ին ձևավորվում են Սիամանթոյի «Հայորդիներ» բանաստեղծությունների առաջին,1906  թ.՝  երկրորդ,  1908  թ.՝  երրորդ  շարքերը։
  Շարքում  առավել  հայտնի  են  «Դարերու  վրեժ»,  «Անդրանիկ», «Ահաբեկիչներ»4, «Աղբյուր Սերոբ Վարդանյան», «Կովկաս», «Խրիմյան Հայրիկ», «Ատելությանկոչ»  բանաստեղծությունները։
  Բանաստեղծության  շարքի  հերոսներ  հայորդիները  մերթ  հանդես  ենգալիս իբրև զորեղ ահաբեկիչներ, մերթ՝ Կովկասի հերոս զավակներ, մերթ հանդես են գալիս կռվի ուվրեժի  շիկացած  կրքով,  մերթ՝  հայրենի  դաշտերում  սովամահ  թափառելով։
  «Հայորդիներում»  սկզբիցմինչև  վերջ  զարգանում  է  ազատագրական  պայքարի  թեման։
  Հեղինակը  փառաբանում  է  պայքարը,սուրը,  հերոսությունը,  հայրենիքի  համար  կախաղան  հանված  հայորդիներին։
  Հայորդիներն  այն  ժողովրդի զավակներն են, ովքեր դարձել են դաժանության զոհ, սակայն նրանք կախաղանների դատապարտվելու  պատրաստ  մարդիկ  են։
  Եվ  այսպես  է  Սիամանթոյի  ամբողջ  պոեզիան։
  Մի  անգամ  «Գրական ասուլիսներում» բանախոսներից մեկը հետևյալ կերպ է բնութագրել նրան. «Ան կրնա՞ կույսի զմայլելի  ոտքերը  երգել,  երբ  իր  շուրջն  արյուն  կհոսի,  երբ  ցեղը  բնաջնջման  սուրին  տակ  կդողա։
  Օ՛,  ան1 Ջուհարյան Թ., Հայ գրականության մեթոդիկա, Երևան, 1988, էջ 310։
2 Ռշտունի Հ., Սիամանթո, Երևան, 1970, էջ 4։
3 Նույն տեղում, էջ 74։
4  «Դրօշակ»  թերթի  1905  թ.  օգոստոսի  №8-ում  այն  լույս  է  տեսել  «Փա՜ռք  ահաբեկիչներուն»  վերնագրով։
  Բայց  մենք  կօգտագործենք մասնագիտական գրականության և գրականագիտության մեջ կիրառվող «Ահաբեկիչներ» ձևը։
կատաղորեն հայրենասեր է»1։
 Վերոնշյալ տողերի վառ ապացույցը տեսնում ենք շարքի յուրաքանչյուրբանաստեղծության  մեջ։
  Դա  առավել  վառ  երևում  է  սուլթան  Համիդի  մահափորձն  արտացոլող  բանաստեղծության՝ «Ահաբեկիչների» մեջ։
 Վերջինս ունի իր իրական պատմական հենքը։
1895-1896 թթ.՝ արևմտահայերի զանգվածային կոտորածներից հետո, հայ քաղաքական գործիչների  մոտ  ցանկություն  էր  առաջացել  ահաբեկելու  դրանց  գլխավոր  կազմակերպչին՝  սուլթան  ԱբդուլՀամիդին։
  Դա  երկար  տարիներ  ոչ  միայն  հայ,  այլև  օտար  հեղափոխական  կազմակերպություններիերազանքն էր։
 Դեռևս տարիներ առաջ դաշնակցական Արտաշես Դևյանը (եգիպտացի) կազմել էր Համիդին ահաբեկելու ծրագիր, ինչը, սակայն, նոր ջարդերի առիթ չստեղծելու նկատառումով, արգելվել էրՀՅԴ Պոլսի կենտրոնական կոմիտեի կողմից։
1904 թ. մայիսի վերջերին Աթենքում խորհրդակցության հավաքվեցին ՀՅԴ ընդհանուր ժողովումընտրված ցուցական պատասխանատու մարմնի անդամները՝ Քրիստափոր Միքայելյանը, Հոնան Դավթյանը,  Աշոտ  Եղիկյանը  և  Մարտիրոս  Մարգարյանը,  որոնց  շուտով  միացան  մի  քանի  օժանդակ  գործիչներ2։
  Պատասխանատու  մարմինը  երկար  քննարկումներից  հետո  հնարավոր  մի  քանի  ձեռնարկներից  ընտրեց  «Նժույգի  գործը»,  այսինքն՝  սուլթան  Համիդի  ահաբեկումը։
  Թեպետ  շատերն  այդ  օրերինդա համարում էին անկարելի բան՝ դրա գլխավոր պատճառ համարելով սուլթանի անմատչելիությունը,այդուամենայնիվ, կուսակցության ղեկավարությունն առանց տատանվելու ողջունեց կայացված վճիռը՝համոզմունք  հայտնելով,  որ  ձեռնարկի  հաջողության  դեպքում  այն  հարգանք  ու  ակնածանք  կներշնչիդեպի  հայ  դատը։
  Գործողության  իրականացումը  պետք  է  անցներ  երեք  փուլով՝  ռումբերի  պատրաստում և փորձարկում, ընկերների ապահով մուտք Պոլիս, Համիդի տապալում։
Անցնելով  բազմաթիվ  փորձությունների  միջով  և  սկզբնական  շրջանում  կրելով  որոշակի  անհաջողություններ՝  1904  թ.  հոկտեմբեր-դեկտեմբեր  ամիսներին,  այնուամենայնիվ,  բոլորն  արդեն  Պոլսումէին։
 Վրիժառուների առջև ծառացավ մեկ հիմնական խնդիր՝ ինչպես կատարել սուլթանի ահաբեկումը։
Ի վերջո, կյանքի կոչվեց դժվարին քննարկումների արդյունքում ծնված «ուրբաթի ծրագիրը»։
 Ավանդաբար յուրաքանչյուր ուրբաթ սուլթանը Ելդըզի պալատից դուրս էր գալիս և մեկնում Համիդիե մզկիթը՝մասնակցելու  սելամլըքի  կրոնական  արարողությանը։
  Սովորաբար  այս  արարողությանը  մեծաքանակթիկնապահ  զորքից  բացի  մասնակցում  էին  սահմանափակ  թվով  օտարերկրյա  հյուրեր,  իսկ  հայերիմասնակցությունն այդ արարողությանն արգելված էր3։
Երկար  քննարկումներից  հետո  որոշվեց  սուլթանի  մահավճիռն  իրականացնել  ձեռնառումբերի  ևռումբի  վերածված  կառքի  միջոցով,  որը  պետք  է  հասցվեր  Ելդըզի  հրապարակ։
  Սակայն  սելամլըքիարարողության ժամանակ ձեռքի ռումբերի օգտագործման արդյունավետությունը լուրջ կասկածներ էհարուցում.  դրանք  կարիք  ունեին  կատարելագործման,  նոր  փորձարկումների։
  Ահա  թե  ինչու  1904  թ.վերջին  Բուլղարիա  մեկնեց  դաշնակցության  հիմնադիր  և  առաջնորդ  Քրիստափոր  Միքայելյանը,  ովպետք է ռմբային վերջին փորձերը կատարեր Սոֆիայում։
 Սակայն ամեն ինչ այլ կերպ դասավորվեց։
1905  թ.  մարտի  4(17)-ին  ձեռնառումբեր  փորձարկող  խումբը  գնաց  դեպի  Սոֆիայի  մերձակաՎիտոշ  լեռան  ստորոտը։
  Այնտեղ  հասնելուն  պես  Քրիստափորի  հորդորով  մյուսները  բարձրացանմոտակա բլրակը՝ այնտեղից դիտելու ռումբի պայթյունը։
 Քրիստափորի հետ մնաց ցուցական մարմնի՝Պոլսից ժամանած անդամ Վռամշապուհ Քենդիրյանը։
 Վերջինս ձեռքը վերցրեց ռումբը, շարժում արեցնետելու։
 Հանկարծ լսվեց մի ահավոր դղրդյուն. ռումբը Քենդիրյանին նետել էր կանգնած տեղից բավական հեռու, քիչ այն կողմ մահամերձ ընկած էր Քրիստափորը։
«Ողբի  նամակ  Հ.Յ.  դաշնակցութեան»  գրության  մեջ  Սիամանթոն  խոր  կսկիծով  սգում  էՔրիստափորի մահը.«…Քրիստափորը  մեռավ…  Ա՛ն,  որ  զմեզ  իր  չքնաղ  ու  խորունկ  հոգիովը  կը  սնուցաներ։
  Քրիստափորն ազատութեան ու փրկութեան լուսավորիչ մը, վարդապետ մը և այսօր մեռեալ մը միանգամայն…Ի՛նչ  պիտի  ընե  հայութեան  լավագոյն  մասը,  ի՛նչ  պիտի  ընեն  իր  հազարավոր  գաղափարազավակաշակերտները,  ինչպե՛ս պիտի մխիթարուին, կարելի՞  է մխիթարուիլ այլևս։
 Թող  ըսեն ինծի,  թող ըսենինծի...»4։
Այնուհանդերձ, Սիամանթոն գրությունն ավարտում է ոգեշնչող ու պարտավորեցնող տողերով.«…Իր  զոհաբերումը  զմեզ  ավելի  պիտի  սրտապնդէ։
  Մեր  խանդը  պիտի  եռայ,  մեր  բազուկներնավելի  ուժով  պիտի  զարնեն։
  Իր  գերեզմանը  մեր  խորանն  է  այլևս,  իր  անունը  մեր  առջև  բացուածազատագիրք և իր յիշատակը մեր բոլորին ռահվիրան»5։
1 Ռշտունի Հ., էջ 235։
2 Սիմոնյան Հր., Ազատագրական պայքարի ուղիներում, գիրք 1, Երևան, 2003, էջ 562։
3 Նույն տեղում, էջ 569-570։
4 Նույն տեղում, էջ 573-576։
5 Դրօշակ», Ժնև, 1905, №4, էջ 54։
Քրիստափոր  Միքայելյանի  մահը  թեև  ծանր  ազդեցություն  էր  թողել  պատասխանատու  մարմնիանդամների  վրա,  այդուամենայնիվ  չէր  ընկճել  նրանց։
  Կիսատ  թողած  գործը  շարունակելու  համարՀՅԴ  խորհուրդը  որոշեց՝  ««Նժույգի»  տապալումը  հետապնդել  մինչև  վերջ՝  թեկուզ  մի  մարդ  մնա»1։
Ծրագրի  իրականացման  գլուխ  կանգնեց  պատասխանատու  մարմնի  անդամ  Սաֆոն՝  ՄարտիրոսՄարգարյանը,  ով  մեծ  եռանդով  շարունակեց  կիսատ  թողած  գործը։
  Սոֆիայում  մի  շարք  հանդիպումներ ունենալուց, ռմբային գործի մասնագետների հետ խորհրդակցելուց, Վիեննայում կառքը պատրաստել  տալուց  ու  Կոստանդնուպոլիս  ուղարկելուց  հետո,  երբ  ամեն  ինչ  պատրաստ  էր,  Սաֆոն  ինքն  էլուղևորվեց  Պոլիս։
  Ելնելով  անվտանգությունից՝  որոշվեց՝  գործի  համար  անհրաժեշտ  մարդկանցիցբացի  մյուս  ընկերները  պետք  է  հեռանան  քաղաքից։
  Այսպիսով,  Ցուցական  մարմնի  անդամներից  ևօժանդակ գործիչներից Պոլսում մնացին Սաֆոն, Ռուբինա Արեշյանը, Սամաթիացի Զարեհը, Թորգոմը,Քրիս Ֆանարջյանը, Արամը, Աշոտ Եղիկյանը, Մարի Զայցը։
 Որոշվեց, որ կառքը Ելդըզի պալատ պետքէ հասցնեն Զարեհը և Ռուբինան։
1905 թ. հուլիսի 21-ին՝ ուրբաթ առավոտյան, Զարեհը և Ռուբինան կառքով շարժվում են Ելդըզիհրապարակ, ուր հասնում են նշանակված ժամին։
 Ըստ հաշվարկների, երբ եկել էր սուլթանի՝ մզկիթիցդուրս գալու պահը, Զարեհը սեղմեց պայթուցիկի զսպանակը։
 Ըստ վայրկենաչափի՝ մեկ րոպե քառասունութ  վայրկյան  անց  տեղի  էր  ունենալու  պայթյունը։
  Ռուբինան  ու  Զարեհը  կառքից  իջան  ու  հեռացան։
  Հանկարծ  հինգ  կարճ  ընդմիջումներով  լսվեց  մի  ահավոր  դղրդյուն։
  Չնայած  փշրվել  էր  շուրջ  15կառք և սպանվել կամ վիրավորվել մոտ 80 մարդ, բայց Համիդը ողջ էր մնացել2։
Մեծ  եղավ  Ցուցական  մարմնի  անդամների  զարմանքը,  երբ  Սոֆիա  հասնելուն  պես  տեղեկացանանհաջողության մասին։
 Չնայած Աբդուլ Համիդը ողջ էր մնացել, այնուամենայնիվ, անհայտ հերոսներըհպարտության  զգացում  էին  ստեղծել  հայերի  հոգում,  և  ոչ  ոք  չպետք  է  զղջար  ոչնչի  համար։
  ՀՅԴպաշտոնաթերթ  «Դրոշակը»  դեպքից  անմիջապես  հետո,  հայերի  վրայից  կասկածները  վանելունպատակով,  իր  խմբագրականում  անտեղյակ  է  ձևանում,  բայց  նաև  իր  գնահատականն  է  տալիսկատարվածին.«Ով  էլ  որ  լինի,  ազատության  պատգամաբեր  է  բռնակալության  անմատչելի  ապաստաններում,ժողովրդական ցավերի ծնունդ է, դաժան, արյունոտ ցավերի ծնունդ, խիզախ տենչերի խիզախ արտահայտիչ։
  Հրեշը  մի  անգամ  էլ  դուրս  սողաց  մահւան  ճիրաններից,  ոճիրը  մի  անգամ  էլ  յաղթանակեցտերրօրիստի  ահաբեկող  շանթերի  դէմ։
  Մարդկային  կեանքի  դէմ  եղած  սպանութեան  փորձի  համարպէտք  է  ցաւիլ,  բայց  կարելի՞  է  ցաւ  զգալ  արարածի  մը  համար,  որ  գիշեր  ցերեկ  հազարաւոր  գարշելիոճիրներ կը գործէ…»3։
Դեռ հայտնի չէր ձեռնարկի հեղինակը,  բայց  Սիամանթոն նրան համարում էր «աստվածառաք ուշքեղ անպարտելի Անծանոթ»4։
Դեպքերի անմիջապես և թարմ տպավորության տակ գրված «Ահաբեկիչներ» բանաստեղծությանմեջ  Սիամանթոն  փառաբանում  է  հայ  նեմեսիսների  անձնազոհությունը՝  նրանց  համարելով  եղեռնապաշտ բռնապետների արդար դատավորներ.«Դուք ինքնիշխան և գերագույն դատավորներ բոլոր արյունաբերան բռնապետներուն…»։
Ահաբեկիչների  սրերի  բոցը  մոխրացնում  է  մարդասպան  թշնամուն,  նրանց  ռումբերը  պայթում  ենվար թավալվող արեգակների նման.«Ու դեռ երեկ, ձեր ահաբեկչի ռումբերը մարդասպաններու  թափորներ մոխրացուցին…Բարբարոսներու  այդ  խելացնոր  ոհմակներուն  մեջ  վար  թավալվող  արեգակներու  նման  պայթելով…»։
Սիամանթոն  գովերգում  է  հայ  վրիժառուների  անպարտելի  կերպարները,  դրվատում  նրանցկրծքերից  ժայթքող  արդարացի  վրեժը։
  Նա  դուրս  է  գալիս  ազգային  ողբերգության  շրջանակներից,սուլթանիզմի,  «եղեռնապաշտ  չարիքի»  սահմաններից՝  դատապարտելով  ոչ  միայն  առանձին  փաստը,այլև առհասարակ ժողովուրդների ճնշման քաղաքականությունը.«Ձեր Եսը գերագույն մարդուն եսն է ամեն զորութենե գերիվեր,Ձեր վճիռն ամեն վճռի մահավճիռն է անողոք,Եվ վա՛յ անոնց, որոնք ձեր կարմիր ու մահացու կնիքովը կխարանվին…»։
Ողջ բանաստեղծությունը Սիամանթոն նաև համեմում է ժողովրդական հյութեղ դարձվածքներով.«Բոլոր  դավաճանները  դիակնացուց,  բոլոր  Վասակները  հողեց  և  մարդակեր  ամբոխներ  քարացուց…»։
1 Սիմոնյան Հր., էջ 579։
2 Նույն տեղում, էջ 581, 583։
3 Դրօշակ, Ժնև, 1905, №5, էջ 1, 7։
4 Սիմոնյան Հր., էջ 592։
 Այստեղ  «հողել»  բառաձևը  գալիս  է  ժողովրդական  «հողեմ  նրան»,  «հողեմ  գլուխը»  դարձվածքներից1։
 Հետաքրքրական է, որ հեղինակը «Ահաբեկիչներում», ինչպես ամբողջ պոեզիայում, ոչ մի տեղչի  հիշատակում  «թուրք»  կամ  «սուլթան»  բառերը,  չի  մերկացնում  կերպարները,  բայց  փոխարենըսկզբից մինչև վերջ մերկացնում է նրանց բարբարոսությունը։
 Թեպետ դիվահար բռնապետներն ահ ուսարսափի մեջ են, բայց պայքարը դեռ առջևում է, քանզի հայերի տանջանքը դեռ շարունակվում է.«Բայց դեռ մա՜հ պետք է որոտանք, մա՜հ պետք է համասփռենք, մա՜հ պետք է մրրկենք, Այն ատելության և ամբարշտության չարաշուք պալատներուն վրա, Որոնց  զանգվածներուն  տակ  իբր  հիմնաքար  մեր  ցեղին  մտածումը  և  մարմինը  և  հոգին  է,  որկհևա… Որոնց որմերը մեր արյունովն են շաղախված և մեր ոսկորներովը կառուցված… Որոնց աղբյուրները մեր անօգուտ արցունքներն են առատ, Եւ գինովության ու եղեռնի բաժակները ձեռքե ձեռք շրջող, մեր արյունովն առլցված... Մահ պետք է համասփռենք հոն, ուր մեր ստրուկի ծնրադիր պաղատանքները չի հասան…»։
Կարծես  «Ահաբեկիչների»  տրամաբանական  շարունակությունը  լինի  Սիամանթոյի  «Կարմիր  նամակ»-ը՝ ուղղված սուլթան Աբդուլ Համիդին։
 Այն լույս տեսավ «Դրոշակ» թերթի նույն համարում, որտեղտպագրվել է նաև նրա վերը նշված բանաստեղծությունը2։
 Այստեղ էլ Սիամանթոն արդարացնում է հայվրիժառուներին,  մերկացնում  սուլթանի  կերպարը՝  «դուն  ալ  օրերուն  արդարը  տեսար»։
  Նամակումբանաստեղծն ամեն կերպ փորձում է ահ ու սարսափի մեջ պահել Համիդին.«Անոնք նորեն պիտի գան, նորեն պիտի ծագին։
 Բնաւ չերջանկանաս, ո՛վ զառամեալ արիւնարբուբնաւ չի սրտապնդւիս, սպասէ…»։
Միաժամանակ Սիամանթոն յուրօրինակ «լուծում» է առաջարկում նրան.«Եթե  կուզես  անէացումդ  քու  ձեռքովդ  ստեղծել,  սա  սատափեայ  սեղանիդ  վրայէն,  ոսկեվառատրճանակդ  ձեռքդ  առ  և  հրափողն  ուղղէ  մեռելահոտ  բերանիդ  և  կամ  եղեռնալուր  ականջներեդմիայն քաշէ»։
Բանաստեղծը  նամակը  եզրափակում  է  «քու  հպատակդ՝  ապերախտ  և  արիւնիդ  ծարավ  Սիամանթօ» խոսքերով։
Այսպիսով, տեսնում ենք, որ գրական բոլոր ազդեցություններով հանդերձ, Սիամանթոն մնաց ինքնուրույն, որովհետև սեփական ցավը պատմելու ձգտումը նրա մեջ անհամեմատ ավելի ուժեղ էր, քանգրական  ցանկացած  գայթակղություն։
  Սիամանթոն  փորձեց  ապացուցել,  որ  հայ  ժողովրդի  պայքարըթուրքական բռնակալության դեմ արդարացի էր, և ինքն էլ դարձավ այդ պայքարի արդարացի երգիչը։
Եվ  թեև  Համիդի  սպանության  փորձը  ձախողվեց,  այդուամենայնիվ,  այն  ունեցավ  և՛  զսպիչ  ազդեցություն, և՛ էլ ավելի բարձրացրեց ազգային ոգին։
Մի  անգամ  Սիամանթոն  ասել  է,  որ  իր  գրիչն  իրավունք  չունի  ազգային  ողբերգությունից  զատուրիշ  թեմաներ  երգելու3։
  Իրավամբ,  վերոնշյալ  տողերի  ապացույցը  տեսանք  Սիամանթոյի  մասինխոսելիս, կտեսնենք յուրաքանչյուր անգամ Սիամանթո ընթերցելիս։
 Այս բանաստեղծն այսօր մեզ հետէ, քանզի նրա ստեղծագործության լավագույն ավանդներն ապրում են։
 Սերունդները չեն կարող մոռանալ այն բանաստեղծին, որը դարերի համար քանդակել է ազգային տառապանքի պատկերը։
Գեղամ ԱսատրյանՍՈՒԼԹԱՆ ԱԲԴՈՒԼ ՀԱՄԻԴ II-Ի ՄԱՀԱՓՈՐՁԻ ԱՐՏԱՑՈԼՈՒՄԸ ՍԻԱՄԱՆԹՈՅԻ «ԱՀԱԲԵԿԻՉՆԵՐ» ՍՏԵՂԾԱԳՈՐԾՈՒԹՅԱՆ ՄԵՋԲանալի բառեր՝ Սիամանթո, սուլթան Աբդուլ Համիդ Երկրորդ, Քրիստափոր Միքայելյան, «ուրբաթի ծրագիր», Ելդըզի մահափորձ, «Ահաբեկիչներ»։
