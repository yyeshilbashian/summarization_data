ԱՆՄԵՂՈՒԹՅԱՆ ԿԱՆԽԱՎԱՐԿԱԾԸ ՀՀ ՔՐԵԱԿԱՆ ԴԱՏԱՎԱՐՈՒԹՅԱՆ ՆՈՐ ՕՐԵՆՍԳՐՔՈՎԱնմեղության  կանխավարկածն  այն  հիմնարար  ժողովրդավարական  իրավական  սկզբունքներիցէ, որն անհրաժեշտ է անձին անհիմն մեղադրանքներից պաշտպանելու առումով իշխանության հնարավոր  չարաշահումների  սահմանափակման  համար։
  Այս  կարևորագույն  սկզբունքն  ամրագրված  է  Հայաստանի  Հանրապետության  հիմնական  օրենքում՝  Սահմանադրությունում,  որի  21-րդ  հոդվածի  համաձայն`  «Հանցագործության  համար  մեղադրվողը  համարվում  է  անմեղ,  քանի  դեռ  նրա  մեղավորությունն  ապացուցված  չէ  օրենքով  սահմանված  կարգով`  դատարանի`  օրինական  ուժի  մեջ  մտած  դատավճռով։
  Մեղադրյալը  պարտավոր  չէ  ապացուցել  իր  անմեղությունը։
  Չփարատված  կասկածներըմեկնաբանվում  են  հօգուտ  մեղադրյալի»։
  Արդարադատության  այս  սահմանադրական  սկզբունքն  ամրագրված է նաև մի շարք միջազգային փաստաթղթերում։
 Այսպես, Մարդու իրավունքների համընդհանուր հռչակագրի 11-րդ հոդվածի համաձայն` քրեական հանցագործության համար մեղադրվող յուրաքանչյուր  ոք  իրավունք  ունի  համարվելու  անմեղ,  քանի  դեռ  նրա  մեղավորությունն  ապացուցված  չէըստ օրենքի, հրապարակային դատաքննությամբ։
 Մարդու իրավունքների և հիմնարար ազատությունների պաշտպանության մասին Եվրոպական կոնվենցիայի (այսուհետ` Կոնվենցիա) 6-րդ հոդվածի 2-րդմասի  համաձայն`  յուրաքանչյուր  ոք,  ով  մեղադրվում  է  քրեական  հանցագործություն  կատարելու  մեջ,համարվում է անմեղ, քանի դեռ նրա մեղավորությունն ապացուցված չէ օրենքին համապատասխան։
Չենք  սխալվի,  եթե  ասենք,  որ  հանցավորության  դեմ  պայքարի  պրակտիկայի  համար  չկա  ավելիհավաստի ուղեցույց, քան անմեղության կանխավարկածի անվերապահ ընդունումը և ճիշտ ընկալումնէ։
  Այս  սկզբունքի  գոյությամբ  է  պայմանավորվում  անձի  դրությունը  հասարակության  և  պետությանմեջ, դրա ճիշտ գործելուց է կախված այն, թե արդյոք անհատի իրավունքները և ազատությունները համարվում են բարձրագույն արժեք տվյալ պետությունում1։
Քրեական դատավարության նոր օրենսգրքի նախագծի (այսուհետ` նաև Նախագիծ) 17-րդ հոդվածում տեղ է գտել սկզբունքի հետևյալ ձևակերպումը` «Հանցագործության համար մեղադրվողը համարվում է անմեղ, քանի դեռ նրա մեղավորությունն ապացուցված չէ սույն օրենսգրքով սահմանված կարգով՝ դատարանի՝ օրինական ուժի մեջ մտած դատավճռով։
Չապացուցված մեղավորությունը հավասարազոր է ապացուցված անմեղությանը։
Մեղադրյալը պարտավոր չէ ապացուցել իր անմեղությունը կամ քրեական վարույթն իրականացնող մարմնին ցույց տալ որևէ աջակցություն։
 Մեղադրյալի անմեղության ապացուցման պարտականությունը չի կարող դրվել նաև նրա պաշտպանի, օրինական ներկայացուցչի, գույքային պատասխանողիև  նրա  ներկայացուցչի  վրա։
  Մեղադրանքի  ապացուցման  և  ի  պաշտպանություն  մեղադրյալի  բերվածփաստարկների  հերքման  պարտականությունը  հանրային  քրեական  հետապնդման  դեպքում  կրում  էդատախազը, իսկ մինչդատական վարույթում՝ նաև քննիչը։
 Մասնավոր քրեական հետապնդման դեպքում այդ պարտականությունը կրում են տուժողը և նրա ներկայացուցիչը։
Մեղադրանքն  ապացուցված  լինելու  վերաբերյալ  հիմնավոր  կասկածները,  որոնք  չեն  փարատվելսույն  օրենսգրքի  դրույթներին  համապատասխան  պատշաճ  իրավական  ընթացակարգի  շրջանակներում, մեկնաբանվում են հօգուտ մեղադրյալի»։
Անմեղության  կանխավարկածի  վերոհիշյալ  սահմանումներից,  մասնավորապես՝  դրանցում  տեղգտած  «համարվում  է  անմեղ»  հասկացությունից  բխում  է,  որ  անձն  անմեղ  է,  և  նրա  մեղավորությանվերաբերյալ ոչ մի հետևություն մինչև դատավճռի օրինական ուժի մեջ մտնելը իրավաբանական նշանակություն չունի2։
Բացի իրավական ասպեկտներից, որոնք առաջին հերթին են առանձնացվում անմեղության կանխավարկածի սկզբունքում, դրա բնույթը հաշվի առնելիս կարևոր է հարցի էթիկական կողմը։
 Նպատա1 Савицкий В., Презумпция невиновности, Москва, 1997, с. 2։
2 Տե՛ս Արդարադատության մատչելիության հիմնախնդիրները Հայաստանի Հանրապետությունում (գիտագործնական վերլուծություն), Երևան, 2013, էջ 89-106։
կահարմար  չենք  գտնում  այս  աշխատանքում  մանրամասն  անդրադառնալ  տվյալ  հարցին,  բայց  ակնարկ  անելն  անհրաժեշտ  է,  քանի  որ  երևույթի  մասին  դիտարկումներ  կատարելիս  արդյունավետության կարևոր նախապայման է այդ երևույթի բուն Էության ուսումնասիրությունը։
Որոշ  իրավագետներ  կարծում  են,  որ  անմեղության  կանխավարկածի  բարոյական  ասպեկտըպետք է ունենա երկրորդական դեր, բայց մենք հարում ենք այլ կարծիքի։
 Ըստ էության` անմեղությանկանխավարկածի սահմանադրական ամրագրումը նշանակում է օրենսդրի կողմից յուրաքանչյուր անձիարժեքի և բարոյական լինելու ընդունում։
Անմեղության  կանխավարկածի  և  ապացուցման  պարտականության  հարաբերակցությունը։
Ապացուցման  պարտականության  բաշխման  կանոնները  շատ  դեպքերում  որոշվում  են  կանխավարկածների  միջոցով։
  Այսպես,  օրինակ`  անմեղության  կանխավարկածի  սահմանադրական  սկզբունքիպահանջներից է, որ մեղադրողը պետք է ապացուցի անձի մեղավորությունը։
 Միևնույն ժամանակ, դատավարական  իրավունքի  զարգացման  ներկա  պայմաններում  ապացուցման  պարտականությանբաշխման  խնդիրն  ընկալվում  է  փոքր-ինչ  այլ  կերպ.  հաճախ  քննարկվում  է  օրենքով  նախատեսվածդեպքերում  առանձին  վարկածների  ապացուցման  պարտականությունը  մեղադրյալի  վրա  դնելու  թույլատրելիության հարցը։
Անհրաժեշտ  է  պարզաբանելու  այն  հարցը,  թե  արդյոք  դատավարական  իրավունքի  զարգացմանժամանակակից միտումների և անմեղության կանխավարկածի համատեքստում թույլատրելի է առանձին վարկածների ապացուցման պարտականությունը դնել մեղադրյալի վրա։
Քրեական դատավարությունում կանխավարկածի միջոցով ապացուցման բեռի բաշխման կանոններն ապահովում են տարբեր շահեր, որոնց մեջ առաջնայինը կողմերի մրցակցային հավասարություննէ։
  Այն  կողմը,  որը  օբյեկտիվորեն  մյուս  կողմի  համեմատ  գտնվում  է  առավել  թույլ,  այսինքն՝  անհավասար  վիճակում,  կարող  է պաշտպանվել  կանխավարկածով։
  Վերջինս  թույլ  կողմին  ազատում  է  իր  համար կարևոր նշանակություն ունեցող հանգամանքների ապացուցման անհրաժեշտությունից1։
Այսպես, անմեղության կանխավարկածը պաշտպանում է կասկածյալին և մեղադրյալին` մեղավորության  ապացուցման  պարտականությունը  դնելով  մեղադրողի  վրա,  քանի  որ  պաշտպանությանկողմը,  որպես  կանոն,  ունի  ավելի  սահմանափակ  հնարավորություններ  ի  համեմատություն  վարույթնիրականացնող հանրային  մարմինների, որոնք կարող են  օգտագործել պետության կազմակերպականև  նյութական  միջոցները։
  Սակայն  իրավիճակը  արմատապես  փոխվում  է  հատուկ  դեպքերում,  երբպաշտպանության կողմն օբյեկտիվորեն գտնվում է անհամեմատ առավել բարենպաստ վիճակում, քանմեղադրանքի  կողմը։
  Սովորաբար  դա  տեղի  է  ունենում  այն  դեպքերում,  երբ  մեղադրողը  ստիպված  էհերքել,  այսպես  կոչված,  բացասական  փաստերը  /ինչ-որ  փաստի  բացակայությունը/,  որոնց  վրա  հենվում  է  պաշտպանության  կողմը,  հատկապես  եթե  բացասական  փաստերը  միաժամանակ  համարվումեն  գործի  համար  էական  նշանակություն  ունեցող  հանգամանք  հաստատող  փաստերը։
  Բացասականփաստերը կարելի է ապացուցել այն դեպքում, երբ այն հաստատվում է այլ դրական փաստերով, օրինակ`  ապօրինի  զենք  կրելու  կամ  պահելու  գործերով  նշված  փաստը  կարող  է  հաստատվել  այլ  անձիցայդ զենքը ապօրինի կարգով ձեռք բերելու փաստով2։
Տեսության մեջ նշվում է, որ այս դեպքում ավանդական անմեղության կանխավարկածի կիրառությունը սահմանափակվում է, քանի որ մեղադրյալը պարտավոր է ներկայացնել այնպիսի ապացույցներ,որոնց ձեռքբերումը առավել դյուրին է պաշտպանության կողմի, քան մեղադրողի համար3։
Անմեղության կանխավարկածի և ըստ այդմ` ապացուցման պարտականության վերաբերյալ որոշակի մոտեցումներ է ձևավորել Մարդու իրավունքների եվրոպական դատարանը (այսուհետ` ՄԻԵԴ)։
ՄԻԵԴ-ի նախադեպային իրավունքի որոշակի վերլուծությունը վկայում է ընդհանուր բնույթի այնմոտեցման  առկայության  մասին,  որ  ապացուցման  պարտականությունը  կրում  է  մեղադրանքի  կողմը(օրինակ` «Բարբարան և այլք ընդդեմ Իսպանիայի» գործով)։
 Հաշվի առնելով, որ տեսության մեջ քննարկվում է առանձին դեպքերում մեղադրյալի վրա իր անմեղության  ապացուցման  բեռ  դնելու  հնարավորության  հարցը,  կարծում  ենք`  անհրաժեշտ  է  անդրադառնալ այն հարցին, թե արդյոք առանձին փաստերի ապացուցման պարտականությունը մեղադրյալիվրա  դնելը  չի  հակասում  Կոնվենցիայի  պահանջներին  և  Եվրոպական  դատարանի  նախադեպայինիրավունքին։
Այսպես, «Ֆամ Հոանգն (Pham Hoang) ընդդեմ Ֆրանսիայի» գործով մեղադրյալը ձերբակալվել էրսահմանագծին Ֆրանսիա հերոին ներկրելիս։
 Ֆրանսիական օրենսդրությունը նախատեսում է, որ արգելված  ապրանքների,  այդ  թվում՝  հերոինի  ներկրումը  ենթադրվում  է  ապօրինի,  եթե  այդ  ապրանքը1 Ղամբարյան Ա., Կարապետյան Ն., Անմեղության կանխավարկածի և ապացուցման պարտավորության հարաբերակցությանհիմնախնդիրը իրավունքի զարգացման համատեքստում, Պետություն և իրավունք, թիվ 4.42, Երևան, 2008, էջ 20-25։
2 Калиновский К.., Смирнов А., Презумпции в уголовном процессе, Российское правосудие, No. 4, Москва, 2008, с. 68-74։
3 Ղամբարյան Ա., Կարապետյան Ն., էջ 20-25։
ներկրող անձը հակառակը չի ապացուցել, օրինակ՝ այն դեպքում, երբ ներկայացվում են բավարար արդարացնող փաստաթղթեր, կամ երբ ապացուցվում է, որ գործողությունը կատարվել է ծայրահեղ անհրաժեշտության իրավիճակում կամ այնպիսի սխալի հետևանք է, որից հնարավոր չէ խուսափել։
 Ներկայացվող  գործում  պաշտպանության  կողմը  ոչ  մի  նման  արդարացնող  ապացույց  չէր  ներկայացրել,իսկ  մեղադրյալը  հրաժարվել  էր  որևէ  բացատրություն  տալուց։
  ՄԻԵԴ-ը,  քննելով  գործը,  գտավ,  որորևէ անթույլատրելի բան չկա, որ այն մարդը, որ իր տիրապետության տակ ունի այնպիսի գույք, որըարգելված է, պետք է բավարար ձևով բացատրի այդ փաստը, հակառակ դեպքում անձը մեղավոր կհամարվի։
Դրական  փաստերը,  որոնք  ենթադրաբար  կարող  էին  հերքել  մեղադրյալի  մոտ  թմրամիջոցներիպատահական  կամ  օրինական  լինելու  հանգամանքը  հերքելու  կամ  հաստատելու  հնարավորությունըգործնականում ֆրանսիական իշխանության համար անհասանելի էր։
 Մեղադրյալի բացատրությունների բացակայության պայմաններում դրանք պետք է փնտրվեին արտասահմանյան երկրների տարածքներում և անորոշ ժամանակահատվածում։
 Դրան հակառակ` դրական փաստերի բացահայտումը թույլէ տալիս մեղադրանքի կողմում ապահովել ապացուցման հիմնական պարտականությունը1։
ՄԻԵԴ-ի  նախադեպային  իրավունքի  համաձայն`  Կոնվենցիայի  6-րդ  հոդվածը  սկզբունքորեն  չիբացառում  ազգային  օրենսդրությունում  իրավական  կամ  փաստական  կանխավարկածների  գոյությունը,  որոնց  ապացուցման  պարտականությունը  դրվում  է  մեղադրյալի  վրա։
  Այնինչ  ցանկացածդրույթ,  որը  սահմանում  է  անմեղության  ապացուցման  պարտականության  փոխանցում  կամ  հնարավոր  է  համարում  մեղադրյալի  դեմ  գործող  կանխավարկածի  կիրառումը,  պետք  է  սահմանափակվածլինի «բանական սահմաններով՝ հաշվի առնելով այն ամենի կարևորությունը, ինչը մեղադրյալի համարդրված է խաղասեղանին,  և ինչը ապահովում է նրա  պաշտպանությունը» (Salabiaku v. France, 7 հոկտեմբերի, 1988 թ., գանգատ թիվ 10519/83, 28-րդ կետ)։
Ուշագրավ է, որ  փաստական կանխավարկածներին,  որոնք տեղ են գտել առանձին պետությունների  օրենսդրություններում,  ՄԻԵԴ-ը  շատ  զգույշ  է  մոտենում  և  յուրաքանչյուր  գործով  կարևորում  է,թե  արդյոք  մեղադրյալին  հնարավորություն  տրվել  է  արդյունավետ  պաշտպանվելու2,  այսինքն`  հերքելու մեղքը հաստատող կանխավարկած-փաստերը (որոնք համարվում են գոյություն ունեցող, քանի դեռհակառակը չի ապացուցվել)։
 Դատարանն այս դեպքերում հատուկ ուշադրություն է դարձնում որակյալիրավաբանական օգնություն ցույց տալուն3։
 Անմեղության  կանխավարկածի`  քննարկվող  խնդիրների  համատեքստում  քննարկման  կարիքունի  նաև,  այսպես  կոչված,  «լռության  իրավունքը»,  երբ  անձի  կողմից  իր  անմեղության  վերաբերյալապացույցներ չներկայացնելը չի կարող հիմք ծառայել նրա մեղավորության վերաբերյալ եզրահանգումանելու համար։
 Ընդհանուր առմամբ, քանի որ մեղադրյալը պարտավոր չէ ապացուցել իր մեղավորությունը, վերջինիս կողմից լռություն պահպանելը չի կարող մեկնաբանվել ի վնաս նրա։
Այս տեսանկյունից քննարկման է արժանի «Ջոն Մայերն ընդդեմ Միացյալ Թագավորության» գործը, որտեղ ՄԻԵԴ-ն անդրադարձել է մեղադրյալի կողմից լռելու իրավունքին։
 Այս գործով ՄԻԵԴ-ն իրավական դիրքորոշում է արտահայտել այն մասին, որ «լռության իրավունքը» բացարձակ չէ։
 Դատարանընշել է, որ նույնիսկ չնայած նրա անհամատեղելիությանը բացարձակապես կամ հիմնականում մեղադրյալի լռության կամ նրա հարցերին պատասխանելուց հրաժարվելու հիման վրա մեղադրանքի ապացուցման  փորձի  հետ,  միանգամայն  ակնհայտ  է,  որ  նշված  առավելությունը  չի  կարող  կանխել  այն,  որմեղադրյալի լռության փաստը հաշվի կառնվի այն իրավիճակներում, որոնք բացատրության կարիք ենզգում։
 Դատարանը գտավ, որ այս գործով կիրառվող օրենքը չի խախտել Կոնվենցիայի 6-րդ հոդվածը.դիմումատուն  չի  ենթարկվել  ուղղակի  ճնշման,  նրա  նկատմամբ  տույժ  չի  կիրառվել  և  նրան  ազատազրկմամբ  չեն  սպառնացել։
  Հետագայում  ՄԻԵԴ-ը  հայտարարեց,  որ  տրամաբանական  եզրակացությունների  կիրառումն  առողջ  բանականության  դրսևորում  է  համարվում  այն  պայմաններում,  երբ  Դիմումատուն հրաժարվել է իր գործողություններին հիմնավորված բացատրություններ տալուց։
 Որոշակի կանխավարկածների գործելը, որոնցով ապացուցման պարտականություն է դրվում մեղադրյալի վրա, ըստ մեզ, չի հանգեցնում մեղավորության կանխավարկածի գործելուն, այսինքն՝ ապացուցման պարտականությունը մեղադրյալի վրա դնելը չի նշանակում, որ վերջինս համարվում է մեղավոր, քանի դեռ հակառակը չի ապացուցել։
 Խնդիրն այն է, որ որոշ դեպքերում քրեական հետապնդմանմարմինների կողմից հավաքված ապացույցները անուղղակի ապացույցներ են։
 Մեղադրանքը, ճիշտ է,հիմնված  է  միայն  անուղղակի  ապացույցների  վրա,  սակայն  դրանց  համակցությունն  այնքան  ծան2 Քրեական դատավարության նոր օրենսգրքի նախագծով մեղադրյալի համար նախատեսվել են երաշխիքներ իր պաշտպանության  իրավունքն  արդյունավետ  իրականացնելու  համար։
  Պաշտպանության  կողմին  տրվել  են  նոր  դատավարական  հնարավորություններ (Մելքոնյան Դ., Պաշտպանության կողմի նոր դատավարական հնարավորությունները և դրանց հակակշիռները, Պետություն և իրավունք, թիվ 2.64), Երևան, 2014, էջ 62-67)։
3 Ղամբարյան Ա., Կարապետյան Ն., էջ 20-25։
րակշիռ է, որ հանգեցնում է մեղադրյալի մեղավորության վերաբերյալ եզրակացության։
 Այս պարագայում նման ապացույցների հերքման պարտականությունը արդեն մնում է մեղադրյալի վրա1։
 Քննարկվող խնդրի առնչությամբ որոշակի կարգավորում է պարունակում նաև Նախագիծը։
 Այսպես, «փաստերի իրավական կանխավարկածը» վերտառությամբ 106-րդ հոդվածի համաձայն`Եթե  քրեական  վարույթի  ընթացքում  հակառակը  չի  ապացուցվում,  ապա  ապացուցված  ենհամարվում՝1.  հանրաճանաչ փաստը2.  արդի  գիտության,  տեխնիկայի,  արվեստի,  արհեստի  կամ  այլ  բնագավառների  համընդհանուրճանաչում ստացած մեթոդիկաների ճշմարտացիությունը3.  փաստը, որը անձին հայտնի է կամ պետք է հայտնի լիներ նորմատիվ ակտերով սահմանված իրմասնագիտական կամ պաշտոնական պարտականությունների կապակցությամբ4.  փաստը,  որը  մեղադրյալին  հայտնի  է  կամ  պետք  է  հայտնի  լիներ՝  որպես  նրա  բացառիկ  իրազեկվածության հանգամանք։
Եթե վարույթի մասնակիցը վիճարկում է սույն հոդվածի 1-ին մասով սահմանված փաստերի հավաստիությունը, ապա կրում է հակառակն ապացուցելու պարտականությունը։
Կանխավարկածի  էությունը։
  Վ.  Բարանովը  նշում  է,  որ  անմեղության  կանխավարկածի  տրամաբանական  բացատրությունը  մեթոդաբանական  հարվածի  է  ենթարկվել։
  Իրավաբանական  գրականության  մեջ  արտահայտվել  է  այն  կարծիքը,  որ  «անմեղության  կանխավարկածը  համարել  կանխավարկած իր բուն իմաստով բավականին վիճելի է». այն ունի իրավական աքսիոմի բնույթ։
Վ. Բաբաևը նշում է, որ այսպես կոչված անմեղության կանխավարկածը ոչ թե կանխավարկած է(ավանդական իմաստով), այլ սկզբունք, այն է՝ չկա կարծիքների միասնություն այս իրավական երևույթի  բնույթի  վերաբերյալ2։
  Կանխավարկածը  ենթադրություն  է  սահմանող  փաստերի  և  դեպքերի  հաստատված լինելու մասին` առանց դրանց լիովին ապացուցված լինելու։
 Կանխավարկածը հավանականենթադրություն  է  իրադարձությունների  կամ  երևույթների  միջև  գոյություն  ունեցող  կապերի  մասին,որոնք համարվում են իրավաբանորեն հավաստի, քանի դեռ չեն հայտնաբերվել այլ տեսակի կապեր։
 Գոյություն ունեն անմեղության կանխավարկածի տարբեր ձևակերպումներ։
 Որոշ երկրների սահմանադրություններում նշվում է «համարվում է անմեղ», մյուսներում` «չի համարվում մեղավոր»։
 Սահմանումը որոշ դեպքերում եզրափակվում է «քանի դեռ հակառակը չի ապացուցվել», որոշ դեպքերում`«քանի դեռ մեղավորությունը չի հաստատվել», «մեղավորությունը չի հաստատվել օրենքով նախատեսված կարգով»։
 Տարբեր է նաև սուբյեկտների շրջանակը տարբեր երկրների սահմանադրական ձևակերպումներում3։
 Կանխավարկածները հավանական ընդհանրացումներ են, և կարևոր է հավանականության աստիճանը։
 Դրանց հավանականությունը բավականին հարաբերական է։
Կանխավարկածի ստեղծման հիմքում ընկած է ոչ լրիվ ինդուկցիան, այսինքն` ինդուկցիան հասարակ  թվարկման  միջոցով։
  Դրա  էությունն  այն  է,  որ  բավականին  մեծ  թվով  դեպքերի  ընդհանրացմանհիման  վրա  ձևավորվում  է  ընդհանուր  գնահատական,  յուրօրինակ  հետևություն,  որը  ճիշտ  է  համարվում բոլոր համանման դեպքերի համար։
 Բայց դեպքերի և երևույթների թվարկումը, որի միջոցով արվում է եզրակացությունը, չի համարվում սպառվող, վերջնական, քանի որ կարող են առաջանալ, նաևառաջանում են, վիճակներ, որոնց վրա այդ գնահատական-եզրակացությունները չեն տարածվում4։
 Սակայն, ամենից զատ՝ կարևոր է նաև կանխավարկածների դասակարգումը.1.  Համընդհանուր  իրավական  կանխավարկածներ`  ըստ  էության  սկզբունքներ  (օրինակ՝  դատարանի վճիռների օրինական լինելը),2.  Կանխավարկածներ, որոնք իրավաբանական տեխնիկայի հնարքներ են։
Այս  կանխավարկածներն  ունեն  ընթացակարգային  նշանակություն,  օգնում  են  լուծել  գործը  ըստէության`  կրճատելով  և  հեշտացնելով  ապացուցման  գործընթացը՝  ապացուցման  պարտականությանորոշակիացման միջոցով։
Կանխավարկածները հանգեցնում են համակարգերի կայունության։
1 Ղամբարյան Ա., Կարապետյան Ն., էջ 20-25։
2  Цыбулевская  О.,  Презумпция  невиновности։
  нравственный  аспект,  Юридическая  техника,  2010,  №  4,  հասանելի  է՝http։
//cyberleninka.ru/article/n/prezumptsiya-nevinovnosti-nravstvennyy-aspekt։
праве, Вестник Волгоградского государственного университета, Серия 5։
 Юриспруденция, 2012, № 2(17),  էջ 48-53 հասանելիէ՝http։
//cyberleninka.ru/article/n/aktualnye-problemy-i-voprosy-ponimaniya-i-tolkovaniya-printsipa-prezumptsii-nevinovnosti-vհասանելի է՝ http։
//cyberleninka.ru/article/n/o-ponyatii-prezumptsiy-i-ih-meste-v-sisteme-sredstv-yuridicheskoy-tehniki. Միևնույն ժամանակ, կարևոր է կանխավարկածները առաջին հայացքից իրենց նման երևույթներից  տարբերելը։
  Կանխավարկածները  վարկածներից  տարբերվում  են  ձևավորման  նախադրյալներովև  պատճառներով։
  Հավանական  տարբերակներից  տարբերվում  են  գոյության  տևողականությամբ,առաջացման պատճառներով և օրենսդրական նորմերում ամրագրվելու հատկանիշով։
 Անմեղության կանխավարկածից է բխում այն կանոնը, ըստ որի` չփարատված կասկածները մեկնաբանվում են հօգուտ մեղադրյալի։
 Մեղադրյալի մեղավորության վերաբերյալ կասկածների առկայությունը հանգեցնում է մեղադրյալի արդարացմանը, եթե սպառված են լրացուցիչ ապացույցներ հավաքելու բոլոր հնարավոր միջոցները։
 Սա նշանակում է, որ`1)  մեղադրանքը  հիմնավորող  փաստերի  վերաբերյալ  չփարատված  կասկածների  առկայությանդեպքում  այդ  փաստերը  պետք  է  հանվեն  ապացույցների  համակարգից,  և  դրանով  իսկ  չփարատվածկասկածները մեկնաբանվում են հօգուտ մեղադրյալի,2)  մեղադրանքը  հերքող  փաստերի  վերաբերյալ  չփարատված  կասկածների  առկայության  դեպքում այդ փաստերը շարունակում են մնալ ապացույցների համակարգում, քանի դեռ դրանք չեն հերքվել, և դրանով իսկ չփարատված կասկածները մեկնաբանվում են հօգուտ մեղադրյալի1։
Նախագծի  106  հոդվածով  նախատեսված  դեպքերում  չի  գործում  չփարատված  կասկածիսկզբունքը։
  Հոդվածում  սահմանված  փաստերի  հավաստիության  առումով  կա  հստակ  պահանջ,  որեթե քրեական վարույթի ընթացքում հակառակը չի ապացուցվում, ապա դրանք ապացուցված են համարվում։
  Այսինքն`  դրանք  ապացուցված  համարելու  նախապայմանը  և  վիճարկելու  դեպքում  հակառակը  ապացուցելու  պարտականությունը  բացառում  են  չփարատված  կասկածի  առկայությունը։
  Այդփաստերը  ապացուցված  չեն  համարվի  միայն  հակառակը  ապացուցելու  դեպքում.  այս  իմպերատիվպահանջը բացառում է ցանկացած այլ իրավիճակի գոյությունը։
Չապացուցված  մեղավորությունը  հավասարազոր  է  ապացուցված  անմեղության։
  Երբ  դիտարկում ենք 106 հոդվածի 1-ին մասը այս սկզբունքի տեսանկյունից, ապա հավանական է համարվում, որկառաջանա  մի  իրավիճակ,  երբ  վերջնական  արդյունքում  կունենանք  ապացուցած  մեղավորություն,որին հանգեցրել են անուղղակի ապացույցների համակցությունը և մեղադրյալի` իր լռելու իրավունքիցօգտվելու  հանգամանքը։
  Այսինքն՝  մի  վիճակից,  որին  հակառակ  ոչինչ  չի  ապացուցվել,  հանգել  ենքապացուցված  մեղավորության,  հետևաբար՝  անմեղության  կանխավարկած  (իրավաբանորեն  հավաստի  համարվող  փաստ,  քանի  դեռ  հակառակը  չի  ապացուցվել)  չի  գործել։
  Գործել  է  անմեղությանսկզբունքը` հաշվի առնելով անմեղ համարվելու սահմանադրական սկզբունքը, որով կարևորվում է անձի բարոյական լինելու հարցը, քանի որ մարդը, նրա արժանապատվությունը, հիմնական իրավունքները և ազատությունները բարձրագույն արժեքներ են։
Կանխավարկածը համարելով ոչ լրիվ ինդուկցիայի արդյունք և հավանական համարելով դեպքերի  ի  հայտ  գալը,  որոնց  վրա  կանխավարկածով  առաջ  քաշվող  ենթադրությունները  չեն  տարածվում`ճիշտ ենք համարում անմեղ համարվելու իրավունքը ձևակերպել որպես անմեղության սկզբունք, որովհնարավոր կլինի ցանկացած դեպքում և ցանկացած անձի համար ապահովել դրա առկայությունը։
Բացի այդ, բավականին բարդ է պատասխանել այն հարցին, թե արդյոք հնարավոր է սահմանափակել կանխավարկածը։
 Եթե այո, ապա` ինչպե՞ս, ի՞նչ չափով։
 Հնարավոր կլինի՞ արդյոք բացառել այնդեպքերը,  երբ  սահմանափակումը  փաստացի  կհանգեցնի  անմեղության  կանխավարկածի  չգործելուն։
Նաև  հարց  է  ծագում,  թե  արդյոք  երկու  կանխավարկածների  միաժամանակյա  առկայությունը  նույնհարցի շուրջ հնարավոր է, երբ մի կանխավարկածը ըստ էության հավաստում է մյուսին հակասող իրավաբանական փաստ։
Փաստերի  իրավական  կանխավարկածի  գործելու  դեպքում  անմեղության  սկզբունքը  կարտահայտվի  նրանում,  որ  անձին  հնարավորություն  կտրվի  հավաստի  համարվող  փաստերը  վիճարկելուդեպքում ապացուցել հակառակը, որ մեղադրող կողմը կունենա պարտականություն պատշաճ կերպովմեղադրյալին  բացատրելու  իր  կողմից  ապացուցվելիք  փաստերի  նշանակությունը,  չվիճարկելու  դեպքում  հնարավոր  հետևանքների  առաջացումը`  անձի  վրա  չդնելով  ապացուցման  պարտականությունը։
Միևնույն ժամանակ, անձը պետք է ունենա արդյունավետ պաշտպանվելու հնարավորություն, դատարանը  պետք  է  կայացնի  պատճառաբանված  որոշում  (բազմաթիվ  պետություններում,  որտեղ  ապացույցները  ենթակա  են  ազատ  գնահատման,  դատարանները  գործով  ձեռք  բերված  ապացույցներիգնահատման  ժամանակ  կարող  են  անդրադառնալ  գործին  վերաբերող  բոլոր  հանգամանքներին,  ներառյալ՝  մեղադրյալի  վարքագծին  կամ  պաշտպանության  եղանակին։
  Դատարանը  կարող  է  թույլատրել, որ ողջամիտ ենթադրությունները լուրջ դերակատարություն ունենան ապացույցների գնահատմանժամանակ)։
ՄԻԵԴ-ը  «Գրեյսոնը  և  Բարնհամն  ընդդեմ  Միացյալ  Թագավորության»  գործով  (19955/05  և15085/06,  23.09.2007  թ.)  անդրադարձել  է  հետևյալ  կարևոր  հարցին.  «…Դատախազության  վրա  էր1 Տե՛ս Արդարադատության մատչելիության հիմնախնդիրները Հայաստանի Հանրապետությունում, էջ 89-106։
դրված ապացուցման ծանրությունը, որ դիմողը քննության առարկա ունեցվածքը ձեռք էր բերել տվյալժամանակահատվածում։
… Թեև դատարանն օրենքով սահմանված կարգով պարտավոր էր ենթադրել,որ  այդ  ունեցվածքը  ձեռք  էր  բերվել  թմրամիջոցների  ապօրինի  շրջանառության  արդյունքում,  այդ  ենթադրությունը կարող էր ժխտվել, եթե դիմողն ապացուցեր, որ ունեցվածքը ձեռք է բերվել օրինականճանապարհով։
 Բացի դրանից, դատավորի հայեցողությանն էր թողնվել ենթադրության վրա չհիմնվելը,եթե  նա  գտնի,  որ  դրա  վրա  հիմնվելը  կարող  է  արդարադատության  իրականացումից  հրաժարվելուլուրջ վտանգ առաջացնել...»։
 Այսինքն` Դատարանն ունի պարտականություն կանխավարկածների վրաինքնաբերաբար հիմնվելուց ձեռնպահ մնալու։
 Դատարանը պետք է պատշաճ կերպով կշռադատի ներկայացված  ապացույցները,  հանգամանորեն  գնահատի  դրանք  և  մեղավորության  վերաբերյալ  իր  դատողությունները պետք է հիմնավորի դրանցով1։
Ամփոփելով՝ հավելենք, որ անմեղության սկզբունքի շրջանակում բոլոր դեպքերում կգործի անմեղության կանխավարկածը (ապացուցման պարտականություն կդրվի մեղադրանքի կողմի վրա), բացառությամբ այն դեպքերի, երբ կգործեն օրենքով սահմանված այլ կանխավարկածներ` չբացառելով անմեղության  սկզբունքի  գործողությունը  (մեղավորության  կանխավարկածի  բացառում,  մինչև  դատարանի  օրինական  ուժի  մեջ  մտած  վճիռը  մեղավոր  չհամարվելու  իրավունք,  պաշտպանությունից  արդյունավետ օգտվելու իրավունք, դատարանի պատճառաբանված վճիռ ստանալու իրավունք)։
Մարիետտա ՄնացականյանԱՆՄԵՂՈՒԹՅԱՆ ԿԱՆԽԱՎԱՐԿԱԾԸ ՀՀ ՔՐԵԱԿԱՆ ԴԱՏԱՎԱՐՈՒԹՅԱՆ ՆՈՐ ՕՐԵՆՍԳՐՔՈՎԲանալի բառեր՝ անմեղության կանխավարկած, կանխավարկած, սկզբունք, ապացուցման պարտականություն, Քրեական դատավարության օրենսգրքի նախագիծ։
