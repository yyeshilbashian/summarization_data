ՆՈՐԱԲԱՆՈՒԹՅՈՒՆՆԵՐԸ ՖԻՆԱՆՍԱԲԱՆԿԱՅԻՆ ՈԼՈՐՏՈՒՄԺամանակակից  հայոց  լեզվի  բառապաշարի  զարգացման  վերջին  տասնամյակը  նշանավորվում  էնոր  բառեր  կերտելու  հարաճուն  տեմպով՝  պայմանավորված  հասարակարգային  արմատական  փոփոխություններով  ու  դրանց  ածանցյալ  մյուս  զարգացումներով։
  Գիտատեխնիկական  առաջընթացը,  տեղեկատվական տեխնոլոգիաների զարգացման դարաշրջանն առաջացնում են նոր հասկացություններ,իսկ հասկացությունները պետք է ձեռք բերեն իրենց անվանումները։
Վերջին տասնամյակում բավականին մեծ տեղաշարժեր են իրականացվել հասարակական կյանքիտարբեր  ոլորտներում.  գիտատեխնիկական  առաջընթացը,  տեղեկատվական  տեխնոլոգիաների  զարգացման դարաշրջանն առաջացնում են նոր հասկացություններ, իսկ հասկացությունները պետք է ձեռքբերեն իրենց անվանումները։
Տերմինաշինության գործընթացը շարունակվում է գիտության և տեխնիկայի տարբեր ոլորտներիզարգացմանը զուգընթաց։
«Տերմինաբանության  մշակման  ու  հարստացման  խնդիրը  լեզուների  բառապաշարի  հարստացման ու կատարելագործման կարևորագույն խնդիրներից մեկն է, առանց հարուստ ու մշակված տերմինաբանության չկա հարուստ ու զարգացած լեզու» , - նկատել է ակադ. Էդ. Աղայանը1։
Գիտական յուրաքանչյուր բնագավառ ստեղծում է իր տերմինները, որոնք կազմվում են կա՛մ հայերեն արմատներով, կա՛մ օտար բառերի փոխառությամբ, կա′մ ներքին փոխառությունների հիման վրա։
Գիտության  տվյալ  բնագավառի  պահանջներից  բխող  տերմինների  փոխառությունն  օգտակար  ևանհրաժեշտ երևույթ է, որովհետև ամենից առաջ այս կամ այն բնագավառում հաճախ են ծագում այնպիսի գաղափարներ, որոնք չեն կարող արտահայտվել եղած հասկացություններով և անվանումներով։
Ֆինանսաբանկային տերմինների մեծ մասը ևս փոխառություններ են։
Փոխառությունն անհատական երևույթ չէ. փոխառության արժեք է ձեռք բերում այն տարրը, որըլեզվում  (կամ  այն  կրող  ժողովրդի  գոնե  մի  ստվար  հատվածում)  համընդհանուր  գործածություն  էստանում։
Լեզվի  բնական  զարգացման  խնդրում  փոխառությունների  դերը  խիստ  կարևորել  է  դեռևս  Մ.Աբեղյանը, որն անվանել է «լեզուների ազդեցություններ»։
 Նա գտնում է, որ փոխառությունների առաջացման «….սկզբնական աղբյուրն այնպիսի անհատներն են, որոնք խոսում են թե՛ իրենց ազգային լեզվով և թե՛ մի ուրիշ լեզվով, կամ թե հասկանում են մի ուրիշ լեզու և լսում են այս լեզվով խոսողների»2։
Արտաքին  փոխառությունը՝  իբրև  հայերեն  տերմինաբանության  զարգացման  և  հարստացմանուղի, գիտության տարբեր բնագավառների տերմինաբանության մեջ տարբեր չափեր ու կշիռ ունի։
Ինչպես  ամեն  մի  տերմինհամակարգ,  այնպես  էլ  ֆինանսաբանկային  տերմինաբանությունն  ունեցել  է  իր  զարգացումը։
  Այս  տերմինհամակարգում  կարելի  է  առանձնացնել  տերմինների  ավանդականժամանակակից շերտերը։
Ավանդական տերմինները ժամանակի ընթացքում չեն փոփոխվել և մեծ դեր են խաղացել նրա հետագա զարգացման գործում։
 Այդ տերմիններից են ակցիա – բաժնետոմս, բալանս – հաշվեկշիռ, դեպոզիտ – ավանդ, դիվիդենտ – շահութաբաժին և այլն։
Հասարակական  կյանքի  փոփոխություններով  պայմանավորված՝  ժամանակի  ընթացքում  ավանդական տերմինների մի մասը կորցրել է իր պատճառաբանվածության հատկանիշը։
 Դրանք ոչ թե փոխարինվել  են  նոր  տերմիններով,  այլ  այդ  տերմինների  միջոցով  նոր  հասկացություններ  են  արտահայտել։
  Տեղի  է  ունեցել  տերմինի  բովանդակության  համապատասխանեցում  հասկացությունը,  օրինակ՝դեֆլյացիա  –  թերալգում  –  գնանկում,  լիցենզիա  –  թույլտուք  –  թույլատրագիր,  դեմփինգ  –  դենածք  –գնագցում, ալդո – մնացորդ - հաշվեմնացորդ3 ։
1 Աղայան Էդ., Ընդհանուր և հայկական բառագիտություն, Երևան, 1984, էջ 310։
2 Աբեղյան Մ., Հայոց լեզվի տեսություն, Երևան, 1965, էջ 48։
3 Տե՛ս Ավդալբեկյան Թ., Ռուս – հայերեն տնտեսագիտական տերմինների բառարան, Երևան, 1964, էջ 586։
Վերջին  տասնամյակներին  ֆինանսաբանկային  համակարգի  զարգացմամբ  պայմանավորված՝արմատական փոփոխություններ են տեղի ունեցել տերմինաբանության մեջ։
Տեղի է ունեցել տերմինների տերմինների մեծածավալ աճ։
 Մեծ քանակով փոխառություններ կատարվեցին՝ ա)  բառի  իմաստային–բովանդակային  հիմքի  վրա՝  աուդիտ  <  անգլ.  audit  –  հաշվեքննություն,  հիպոթեք < hipotheke – հուն. գրավ – գրավադրում և այլն,բ) պատճենման կամ թարգմանության ճանապարհով՝ տրանսֆեր < լատ. transfere – փոխանցել –փոխանցում և այլն։
Նորաբանությունների  առաջացումն  ընթանում  է  առավելապես  բառակազմական  երկուեղանակով՝  ածանցմամբ  և  բառաբարդմամբ։
  Նորակազմ  բառի՝  որպես  լեզվական  միավորի  տարածված  գործածությունը  մեծ  չափով  պայմանավորված  է  նրա  բառակազմական  առանձնահատկություններով։
 Ներկայացնենք այն նորակազմություն – տերմինները, որոնք ստեղծվել են հայերենի բառակազմական միջոցներով։
 Բերենք օրինակներ՝ •  սուբսիդիա  –  <  субсидия  <  լատ.  Subsidium  –  լրահատկացում,  լրավճար  –  դրամական  կամբնամթերային  նպաստ։
  Նպաստ  բառն  արդեն  իսկ  արտահայտում  է  սուբսիդիա  տերմինի  հասկացությունը  և  նշանակում  է  դրամական  կամ  նյութական  օգնություն՝  օժանդակություն,  հետևաբար կարիք չկա դրա փոխարեն նորաստեղծ այլ բառ կիրառելու։
•  Տենդեր  –  <  тендер  <  անգլ.  tender  <  tend  սպասարկել  –  առևտրամրցույթ  –  ձեռնարկությանառաջարկած  գին,  որը  որոշելիս  ելնում  են  մրցակիցների  առաջարկած  գներից,  այլ  ոչ  թե  ծախքերից կամ ապրանքի պահանջարկի մեծությունից։
 Այս բառի հայերեն համարժեքը ևս հարմարէ տենդեր բառի հասկացությանը, թեև այն կարելի է արտահայտել նաև բառակապակցությամբ՝առևտրի մրցույթ։
•  Կուպոն - < купон < ֆր. coupon արժեկտրոն – ներկայացնողական արժեթղթի անջատելի մաս,որն  իրավունք  է  տալիս  ստանալ  արժեթղթով  հասանելիք  կանոնավոր  վճարվող  տոկոս։
  Այդնպատակով կտրոնն անջատվում է և բանկի միջոցով ուղարկվում տվյալ արժեթղթով տոկոսային վճարումներ կատարող գործակալին։
 Համապատասխանում է կուպոն բառի հասկացությանը, բայց հայերենում ունենք նաև կտրոն բառը, որը ֆինանսային ոլորտում նշանակում է տոկոսաբեր  արժեթղթի  այն  մասը,  որի  վրա  նշանակված  է  տոկոսը։
  Կարծում  ենք,  քանի  որ  կտրոնբառը  համագործածական  է  և  համապատասխանում  է  կուպոն  բառի  հասկացությանը,  ուստի,հենց կտրոն բառն էլ կարելի է կիրառել փոխառյալ բառի փոխարեն։
Այլ օրինակներ են նաև հետևյալները՝•  ալտերնատ – < альтернат < ֆր. < alternat < լատ. alternis < սկազբնաղբյոըր – կարգաընտրանք,•  ակոնտո – < а- конто < իտլ. a conto – առևտրավճարում,•  էքսպանսիա – < експансия < լատ. expansion – զավթողագործություն,•  ինկասացիա – < инкасация < իտլ. – ներգանձավորում,•  ստագֆլյացիա – < стагфляация < ստա (գնացիա) + (ին) ֆլյացիա – լճագնաճ։
Վերը  բերված  նորակազմությունների  օրինակները՝  կարգաընտրանք,  առևտրավճարում,  արժեիջեցում, դրամաթողարկում, զավթողագործություն, ներգանձավորում, ինչպես տեսնում ենք, երկարեն,  իսկ  երկար  բառերը  սովորաբար  արտասանությունը  դարձնում  են  դժվար,  ընկալումը՝  երբեմն  ոչդյուրին։
  Ուստի,  կարծում  ենք՝  պետք  է  խուսափել  երկար  բառեր  գործածելուց  և  դրանք  փոխարինելնույնիմաստ բառակապակցություններով։
 Այսպես՝•  կարգաընտրանք – կարգով ընտրանք,•  առևտրավճարում – առևտրային վճարում,•  արժեիջեցում – արժեքի իջեցում,•  զավթողագործություն – զավթիչ գործողություն և այլն։
Դրանց  մի  մասն  անգլերենում  և  ռուսերենում  նույնպես  բառակապակցություններով  են  արտահայտվում, ներկայացնենք մի քանի օրինակ՝•  կանխիկի շուկա = cash market = наличный рынок,•  բանկային վարկ = bank debits = дебеты банка,•  բացառության ցուցակ = exception list = список исключения,•  տոկոսային ծախս = interest expense = процентный расход և այլն։
Այլ  օրինակներ՝  դրամաթողարկում,  ապրանքացուցադրում,  զեղչադրույք,  գործասեղան,  գանձավճար, ետնագրասենյակ, վճարաթուղթ, տեսակակազմ, զեղչապատուհան, սալաքարտ, սկզբնափող,ճկապարտատոմս և այլն։
Ակնհայտ  է,  որ  օրինակներից  շատերն  ունեն  անսովոր  կազմություն  և  սակավ  գործածություն։
Նորաբանություն–տերմինների  որոշ  մասը  դեռևս  չի  ընդունվում  հասարակության  լայն  զանգվածներիկողմից։
 Այս մասին Յու. Ավետիսյանը գրում է. «Վերջին շրջանում հայերենը հաճախ է դիմում եվրոպական լեզուներին՝ հատկապես մասնագիտական բառեր փոխառելու համար։
 Դրանց մի մասը, սակայն,նոր-նոր  է  մուտք  գործում  լեզու  և  տակավին  ձեռք  չի  բերել,  այսպես  կոչված  քաղաքացիության  իրավունք։
 Հետևաբար, տարասեռ (ոչ մասնագիտական) լսարանին ուղղված տեքստերում նպատակահարմար է փակագծերի մեջ տալ այս կարգի բառերի բացատրությունը»1։
Ինչպես  գիտենք,  օտար  բառերի  (օտարաբանությունների)  գործածությունը  պետք  է  նպատակահարմար լինի, այսինքն՝ անհրաժեշտությամբ պայմանավորված։
«Եթե  հայերեն  համարժեքի  համեմատությամբ  օտար  բառը  ոչինչ  չի  հավելում,  չունի  նրբիմաստներ,  տերմինային  նշանակության  ինչ-ինչ  առավելություններ,  ապա  այդ  բառի  գործածությունը  լրիվավելորդ  է,  անտեղի»2,  օրինակ՝  կցաթերթիկ  հայերեն  համարժեքն  արտահայտում  է  ֆրանսերենիալոնժ  /  allonje  բառի  բուն  իմաստը,  այն  է՝  փոխանցվող  արժեթղթերին  կցված  թուղթ  լրացուցիչ  փոխանցագրերի ստորագրման համար3։
Խմբաքանակ հայերեն համարժեքն արտահայտում է բլոկ բառի բուն իմաստը, այն է՝ գործառնական աշխատաժամի ընթացքում հավաքագրված չեկերի կամ չեկերի ու կանխիկի խմբաքանակ, որոնքխմբավորվում  են  հետագա  մշակման  համար։
  Կարծում  ենք,  որ  բանկային  ոլորտում  կիրառվող  այսբառի հայերեն համարժեքը լիովին արտահայտում է բառի բուն իմաստը։
Ցուցակագրում հայերեն համարժեքը ևս արտահայտում է լիսթինգ / listing բառի բուն իմաստը,այն  է՝  որոշակի  չափանիշների  համաձայն  ֆոնդային  սակարանում  արժեթղթի  վաճառքի  թույլատրության համար գրանցման հատուկ գործընթաց։
Բերված  հայերեն  նորակազմություն–տերմինները  ցույց  են  տալիս,  որ  հայերենը  զարմանալիորենճկուն  է.  ուղղակի  անսպառ  են  բառաբարդմամբ  նորանոր,  դիպուկ,  հաջող  անվանումներ  ստեղծելունրա հնարավորությունները։
Սակայն կարևոր է նաև հաշվի առնել հետևյալը, որի մասին գրում է Ռ. Իշխանյանը. «Բառաշինության, մասնավորապես, հայ տերմինաշինության կարևորագույն խնդիրներից է նաև գիտական անվանումների գործածությունն ու արմատավորումը լեզվի մեջ։
 Գիտական հասկացությունների համար հայերեն  բառեր  ու  անվանումներ  գտնելը  կամ  ստեղծելը  գործի  սկիզբն  է  միայն,  շատ  ավելի  կարևոր  էնրանց գործածելի դարձնելը, լեզվում արմատավորելը»4։
Ինչպես փաստերն են ցույց տալիս, մարդիկ դժվար են ընտելանում այն նորակազմ բառերին ու գիտական  անվանումներին,  որոնք  մտցվում  են  լեզվի  մեջ  արդեն  գործածվողների  փոխարեն։
  Օրինակ՝դեպորտացիա – բռնարտաքս, սեյֆ – կողպարկղ և մի շարք այլ բառերի համար ստեղծված նորակազմություն-տերմինները կեղծ են հնչում, ուստի, տվյալ բառերը կիրառողների համար ավելի նախընտրելիկլինեն հենց օտար տարբերակները։
Ինչ խոսք, նորահայտ հասկացության համար ամենահեշտը  որևէ օտար լեզվից  համարժեք բառըվերցնելը  և  գործածելն  է,  ինչպես  և  արվում  է  սովորաբար։
  Սակայն  առավել  դժվարը  և  հեռանկարայինը մայրենի լեզվով հասկացությանը համարժեք բառ ստեղծելն է, որ կբավարարի թե՛ բարեհնչունության, թե՛ իմաստային որոշակի պահանջների։
Մենք  կարծում  ենք,  որ  օտար  բառերի,  մասնավորապես  տերմինների  և  տերմինային  բառակապակցությունների թարգմանությունը կամ պատճենումը մերժելի երևույթ չէ, բայց այդօրինակ ամեն միքայլ խստագույնս պետք է հաշվի առնի և՛ լսարանի պահանջմունքները, և՛ ներկայացվող նյութի յուրահատկությունները։
 Այս մասին Յու. Ավետիսյանը գրում է. «Չպետք է հրապուրվել նորագույն փոխառություններով, օտարաբանություններով կամ դեռ լեզվագործածության փորձ չապրած նորակազմությունների կիրառություններով»5։
Քանի որ բառապաշարի հարստացման և՛ ներքին, և՛ արտաքին ճանապարհներն էլ կենսունակ են,ապա  շատ  հաճախ  այս  կամ  այն  հասկացությունն  արտահայտելու  համար  զուգահեռաբար  գործածվում  են  հայեցի  և  փոխառյալ  բառերը՝  նույն  հասկացության  արտահայտության  համար,  որոնց  միջև,բնականաբար, տեղի է ունենում մրցակցություն, որ հանգեցնում է մեկի կամ մյուսի հաղթանակին։
 Հաճախ է պատահում նաև, որ որոշ ժամանակ գործածվում է միայն փոխառյալ բառը, մինչև կազմվում էհայերեն  հաջող  համապատասխանությունը  և  դուրս  մղում  նրան։
  Այստեղ  տեղին  կլինի  մեջբերել  Ս.Աբրահամյանի հետևյալ խոսքերը. «Լեզուն «սկզբունքային» է ու հետևողական իր սկզբունքների մեջ,ուստի, ամեն մի միջամտություն նրա ներքին գործերին, եթե այն չի բխում լեզվի ներքին տրամաբանությունից, ժամանակի ընթացքում «լռությամբ» մերժվում է նրա կողմից»6։
1 Ավետիսյան Յու.., Պաշտոնական գրագրություն, Ուղեցույց ՀՀ կենտրոնական բանկերի, Երևան, 2001, էջ 102։
2 Նույն տեղում, էջ 105։
3 Տե՛ս Ավետիսյան Դ., Ֆինանսաբանկային բացատրական բառարան, Երևան, 2002։
4 Իշխանյան Ռ., Ակնարկ հայերենի տերմինաշինության, Երևան, 1981, էջ 166։
5 Տե՛ս Ավետիսյան Յու., էջ 105։
6 Տերմինաբանության և խոսքի մշակույթի հարցեր, Երևան, 1976, էջ 7։
Ֆինանսաբանկային ոլորտում ստեղծված նորաբանությունների վերջնական ընտրությունը պետքէ  կատարվի  կոնկրետ  կիրառություններով,  իսկ  դա  ցույց  կտա  ժամանակը։
  Լեզուն  հակված  չէստեղծված  նորաբանություններն  ամբողջությամբ  և  անխտիր  ընդունելու։
  Միամտություն  կլինիկարծել,  որ  դրանք  անմիջապես  կգործադրվեն  պրակտիկայում  և  կգտնեն  համընդհանուր  ճանաչում։
Մյուս կողմից էլ անժխտելի է, որ հնարավոր է՝ բառացանկերի մի մասը ժամանակի ընթացքում դառնահամագործածական բառ։
 Այդ դեպքում փոխառյալ բառերը կարող են վերածվել օտարաբանության։
Էլինա ՔյուրքչյանՆՈՐԱԲԱՆՈՒԹՅՈՒՆՆԵՐԸ ՖԻՆԱՆՍԱԲԱՆԿԱՅԻՆ ՈԼՈՐՏՈՒՄԲանալի բառեր՝ նորարարություն, ֆինանսաբանկային ոլորտ, տերմին,
տերմինաշինություն, փոխառություն, բառապաշար, թարգմանություն
։
