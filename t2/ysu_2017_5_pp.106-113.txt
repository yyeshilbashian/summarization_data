ՎԱՆԱԿԱՆ ՀԱՄԱԼԻՐՆԵՐԻ ԶԲՈՍԱՇՐՋԱՅԻՆ ԳՐԱՎՉՈՒԹՅԱՆԲԱՐՁՐԱՑՈՒՄԸ՝ ՈՐՊԵՍ ՏԱՐԱԾԱՇՐՋԱՆԻ ԿԱՅՈՒՆԶԱՐԳԱՑՄԱՆ ՆԱԽԱԴՐՅԱԼ (ՀԱՂԱՐԾԻՆ ԵՎ ԳՈՇԱՎԱՆՔՎԱՆԱԿԱՆ ՀԱՄԱԼԻՐՆԵՐԻ ՕՐԻՆԱԿՈՎ)Ներածություն Հայաստանի  զբոսաշրջային  գլխավոր  գրավչություններից  մեկը  բազմաթիվ  վանական  համալիրներն  ու  եկեղեցիներն  են,  որոնք  ակտիվորեն  ներգրավվում են տարբեր զբոսաշրջային փաթեթների և երթուղիների մեջ։
Բայց, ինչպես ցույց է տալիս փորձը, մշակութային կամ կրոնական զբոսաշրջությամբ  չհետաքրքրված  զբոսաշրջիկի  համար  վանական  համալիրներ  այցելությունը  չունի  մեծ  գրավչություն,  քանի  որ  խիստ  սահմանափակ  է  առաջարկվող  ծառայությունների  բազմազանությունը։
  Բացի  այդ,  որպես  կանոն,ինչպես  ներգնա  այնպես  էլ  ներքին  զբոսաշրջիկների  համար  նույն  գործառույթը  իրականացնող  զբոսաշրջային  օբյեկտներ  այցելությունը  կարող  է  ձանձրույթ առաջացնել։
Աշխատանքի  ուսումնասիրության  օբյեկտ  են  հանդիսացել  Հաղարծին  ևԳոշավանք վանական համալիրները, որոնք գտնվում են ՀՀ Տավուշի մարզում՝«Դիլիջան» ազգային պարկի տարածքում (նկ. 1)։
Նկ. 1. Հաղարծին և Գոշավանք վանական համալիրները Աշխատանքի  նպատակն  է  ներկայացնել  վերոնշյալ  վանական  համալիրների  առանձնահատկությունները  և բացահայտել դրանց  հարակից  տարածքների  զբոսաշրջային  դեստինացիայի  և  կայուն  զարգացման  նախադրյալի  ներուժը։
Նյութ և մեթոդՀաղարծին վանական համալիրը1 10-13-րդ դարերի կառույց է, գտնվումէ Դիլիջան քաղաքից 18 կմ հեռավորության վրա։
 Համալիրի մասին տեղեկություններ է տալիս Կիրակոս Գանձակեցին։
 Ծաղկում է ապրել 12-րդ դարի վերջին  –  13-րդ  դարի  սկզբին՝  Խաչատուր  Տարոնացու  առաջնորդության  ժամանակ։
  Հաղարծինի  համալիրի  կազմում  են  երեք  եկեղեցի,  երկու  գավիթ  (մեկը՝ավերված),  սեղանատուն,  աղոթարաններ,  խաչքարեր։
  Վանքի  տարածքում,հուշարձանների  գլխավոր  խմբից  արևելք,  ժայռալանջին  աղոթարաններ  են,գեղաքանդակ  խաչքարեր։
  Համալիրը  վերանորոգվել  է  Սուլթան  բեն  Մոհամմադ ալ Քասիմի շեյխի ֆինանսական աջակցությամբ։
Գոշավանքը2  12-13-րդ  դարերի կառույց  է  Տավուշի  մարզի  Գոշ  գյուղում՝Գետիկ  գետի  վտակի  ափին։
  Հիմնադրել  է  նշանավոր  գիտնական,  օրենսդիր,դավանաբան,  առակագիր,  մանկավարժ  Մխիթար  Գոշը  (1130-1213  թ.)՝  անվանելով Նոր Գետիկ։
Համալիրը  եղել  է  միջնադարյան  Հայաստանի  կրոնական,  կրթական  ևմշակութային  նշանավոր  կենտրոններից  մեկը։
  Ճարտարապետական  համալիրում պահպանվել են 2 եկեղեցի, գավիթը, 2 մատուռ, երկհարկ գրատուն-զանգակատունը՝  կից  ժամատան  մնացորդներով,  խաչքարեր,  փոքր  շինությունների հիմքեր։
 Այժմ ընթանում են հիմնական եկեղեցու գմբեթի և Մխիթար Գոշիդամբարանի վերանորոգման աշխատանքներ։
Աշխատանքում  տեղ  գտած  կարծիքները,  վերլուծությունները  և  գնահատումները  ամբողջությամբ  հեղինակի  դաշտային  հետազոտությունների  ևտարբեր  զբոսաշրջային  ընկերությունների  ու  զբոսաշրջության  ոլորտում  ներգրավված  անձանց,  ինչպես  նաև  նշված  եկեղեցիներում  ծառայող  հոգևորականների հետ հարցազրույցի մեթոդով հավաքած տեղեկույթի ամփոփման արդյունք  են։
  Աշխատանքում  օգտագործվել  են  նաև  նկարագրական,  համեմատական-աշխարհագրական, զբոսաշրջիկների հետ իրականացրած սոցիոլոգիական  հարցման  և  քարտեզագրական  հետազոտության  մեթոդները։
  Քարտեզագրման  և  դրանից  բխող  վերլուծական  աշխատանքները  իրականացվել  են«ArcMap10.1» ծրագրային փաթեթի միջոցով։
Արդյունքներ և քննարկումՎերոնշյալ երկու համալիրներն էլ գտնվում են «Դիլիջան» ազգային պարկի տարածքում և հանդիսանում են Տավուշի մարզի այցելուների թվով վանքերի  առաջատարներից  են,  որը  հիմնականում  պայմանավորված  է  նրանց  ճար1 Есаян С., Ватинян Х., Историко-архитектурные памятники Дилижана; Ереван։
 Айастан, 1988, с. 49.2 Նույն տեղում, с. 43.տարապետական  յուրահատկությամբ,  ոչ  սահմանամերձ  գոտում  գտնվելով(Հաղարծին վանական համալիրը սահմանից ուղիղ գծով գտնվում է 41 կմ, իսկԳոշավանքը՝  31  կմ  հեռավորության  վրա  (նկ.  1)),  հարմար  տրանսպորտաաշխարհագրական  դիրքով  (միջպետական  M4  ճանապարհի  հարևանությամբ),կուրորտային քաղաք Դիլիջանին մոտ լինելով (Հաղարծին վանական համալիրը գտնվում է Դիլիջանից 17 կմ, իսկ Գոշավանքը՝ 23 կմ հեռավորության վրա)և համեմատաբար բարեկարգ ճանապարհների վիճակով։
 Այցելությունը խթանող  հանգամանքներից  են  նաև  այն,  որ  այս  երկու  վանական  համալիրներըպարտադիր նշված են օտարալեզու զբոսաշրջային ուղեցույցներում և ընդգրկվում են զբոսաշրջային օպերատորների երթուղիներում։
Ներկայումս երկու  համալիրում  էլ  կան  հոգևոր  սպասավորներ  և  կիրակիօրերին մատուցվում է Սբ. պատարագ, որը զբոսաշրջիկներին գրավող հանգամանքներից է։
Սակայն, գլխավոր խնդիրներից մեկն այն է, որ ներկայումս եկեղեցու տարածք այցելող զբոսաշրջիկը, բացի  ճարտարապետությունը և ամբողջ հանրապետությունում տարածված հուշանվերները գնելու հնարավորությունը, այլ հետաքրքրություն  դժվարությամբ  է  գտնում  (աղ  1.),  ուստի,  եկեղեցու  տարածքայցելության  ժամանակահատվածը  տևում  է  30-40  րոպե,  ինչը  չի  հանդիսանում  բավարար  ժամանակահատված  զբոսաշրջիկի  մոտ  այլ  ծառայություններից օգտվելու պահանջմունքի ձևավորման համար։
Զբոսաշրջային տեսանկյունից դրական ենք համարում նաև սանհանգույցների առկայությունը երկու համալիրների հարակից տարածքում։
Ելնելով վերոնշյալներից՝ կարող ենք եզրակացնել, որ Հաղարծնի և Գոշավանքի  վանական  համալիրներ  թեպետ  այցելում  են  բազմաթիվ  զբոսաշրջիկներ  (տարեկան  մոտ  100-120  հազար  մարդ),  սակայն  դրանց  որպես  զբոսաշրջային  դեստինացիայի  և  կայուն  զարգացման  նախադրյալի  դերի  բարձրացման  համար  կարիք  կա  բարելավելու  համալիրների  զբոսաշրջային  գրավչությունը, որի համար առաջարկում ենք հետևյալ քայլերը.•  Շարժվելով շուկայագիտության նորմերով՝ ընդգծել և վեր հանել յուրաքանչյուր  համալիրի  կարևոր  մեկ  առանձնահատկություն  և  ներկայացնել  այնորպես զբոսաշրջային ապրանքանիշ,•  Այս  նպատակին  հասնելու  համար  անհրաժեշտ  են  օտար  լեզուներովտեղեկատվություն, որը հստակ կներկայացնի եկեղեցու պատմությունը և առնաձնահատկությունները՝  շեշտադրելով  նրանց  հոգևոր,  մշակութային,  կրթական,  գիտական  առանձնահատկությունները։
  Օրինակ,  Գոշավանքում  շատցանկալի  կլիներ  տեսնել  Մխիթար  Գոշի  «Դատաստանագրքի»  թարգմանվածտարբերակը (թեկուզ ոչ ամբողջությամբ), որտեղ կներկայացվեր օրենքի հատվածներ,  որոնք  հիմք  են  հանդիսացել  եվրոպական  մի  շարք  երկրների  օրենսդրությանը։
  Երեխաների  համար  հետաքրքիր  կլիներ  նրա  որոշ  առակներիթարգմանությունը,  որը  կվաճառվեր  նաև  որպես  տվյալ  կոթողին  բնորոշ  հուշանվեր։
  Հաղարծինում  ստեղծել  հնարավորություն  տեսնելու  այս  պահին  Հայաստանի  պատմության  թանգարանում  գտնվող  450  կգ  քաշով  բրոնզաձույլմկրտարանի  մասին  պատմող  ցուցատախտակ,  որը  նույնպես  վանքի  կարևորարժեքներից է։
 Դրական կլիներ նաև արևային ժամացույցի վերանորոգումը ևօտար լեզվով տեղեկատվություն տալը, ինչը նույնպես գրավիչ է զբոսաշրջիկիհամար,•  Զբոսաշրջիկներին  գրավելու  համար  անհրաժեշտ  է  նաև  տեղեկույթիգրավիչ ձևավորում և տարածում, որը կարող են ապահովել համալիրների նորաստեղծ լոգոները (նկ. 2)։
ա)
 բ)Նկ. 2. Հաղարծին (ա) և Գոշավանք (բ) վանական համալիրների լոգոները Նշված  նպատակներն  իրագործելու  համար  դրական  խթան  կհանդիսանար  տվյալ  եկեղեցիներում  գործին  քաջատեղյակ  էքսկուրսավարների  առկայությունը, քանի որ ոչ բոլոր զբոսաշրջիկներն են գալիս էքսկուրսավարի հետ։
Ընդլայնել զբոսաշրջային ծառայությունները.Վանական համալիրների ծառայություն  ասելով  հասկանում  են համալիրների  տարածքում  մատուցվող  այն  ծառայությունները,  որոնք  չեն  հակասումզբոսաշրջային նորմերին և տվյալ համալիրների հոգևոր դերակատարությանըև  նպաստում  են  նրանց  զբոսաշրջային  գրավչությանն  ու  ավելի  խորը  ընկալմանը։
 Հետևաբար ծառայությունների տեսակը և բնույթը պետք է հարմարեցնել  տվյալ  օբյեկտի  մշակութային  արժեքին։
  Ծառայությունների  մեջ  պետք  էզարգացնել  զբոսաշրջային  անիմացիաները։
  Այս  տեսակ  ծառայություններիօրինակ կարող են հադիսանալ Հաղարծնի երգչախմբի ստեղծումը, որը պարբերաբար՝ նախանշված ժամերի, կկատարի Հաղարծնում ապրած և ստեղծագործած  Խաչատուր  Տարոնացու  «Խորհուրդ  խորինը»։
  Զբոսաշրջիկներինպարտադիր պետք է ներկայացվի, որ այս համալիրները եղել են ոչ միայն հոգևոր,  այլ  նաև  կրթական  և  գիտական  կենտրոններ,  որտեղ  գրվել  են  տարբերստեղծագործություններ,  ապրել  և  արարել  են  տարբեր  բնագավառի  գիտնականներ։
  Այս  տեսանկյունից  շատ  դրական  կլիներ  վեր  հանել  վանականներիճաշացանկը և ըստ այդ ցանկի պատրաստել կերակուրներ, որը նախապես առանձնացված  վայրում  կարող  են  համտեսել  զբոսաշրջիկները։
  Նշենք,  որ  այստարածաշրջանն  առանձնանում  է  իր  յուրահատուկ  կերակրատեսակներով(հատկապես  ուտելի  բույսեր,  սնկեր,  հատապտուղներ)։
  Այս  ոլորտում  անհրաժեշտ  է  ներգրավել  տարածաշրջանի  բնակչությանը,  ովքեր  կվաճառեն  իրենցբարիքներն ու մթերքը։
  Սա նույնպես հանդիսանում  է  տվյալ տարածաշրջանիկայուն  զարգացման  բաղադրիչներից։
  Ներկա  պահին  Հաղարծնում  կառուցվում է թոնրատուն, որը զբոսաշրջիկներին կներկայացնի ավանդական լավաշթխելու  գործընթացը։
  Նախատեսվում  է  նաև  տեղական  բուսական  թեյերի  ևանուշահոտ  յուղերի  արտադրություն։
  Եկեղեցում  արդեն  իսկ  արտադրվում  է«Վանքի անուշ» մուրաբաները, որոնք պատրաստված են տեղական մրգերից,փոքր  են,  հետևաբար  հարմար  են  որպես  հուշանվեր  Հայաստանից  տանելուհամար։
Տեղական  բնակչության  համար  եկամտի  աղբյուր  կարող  է  հանդիսանալնաև նախապես նախանշած երթուղիներով ձիերով քայլարշավները։
Մշակել համալիր երթուղիներ.Հայաստան  այցելած  զբոսաշրջիկներին  միայն  եկեղեցիներ  ցույց  տալովչենք կարող ապահովել ամբողջական պատկեր երկրի մասին, ինչպես նաև երկարաձգել նրանց այցելության տևողությունը տվյալ տարածք, ինչը լրացուցիչպահանջարկի կարևոր հանգամանք է։
 Այդ պատճառով առաջարկում ենք մշակել համալիր երթուղիներ։
 Հետազոտությունները ցույց են տալիս, որ զբոսաշրջիկի  համար  շատ  ավելի  գրավիչ  է,  երբ  եկեղեցին  համադրում  են  բնականօբյեկտի  հետ  և  այն  հանդիսանում  է  վերջնական  նպատակակետ։
  Օրինակ,Պարզ լճից ուղևորությունը Գոշավանք, որն ամենակիրառական երթուղիներիցէ։
  Այն  մոտ  7  կմ  է,  տևողությունը  3-3,5  ժամ,  ճանապարհը  համեմատաբարդյուրին  է  քայլարշավի  համար,  ունի  զբոսաշրջային  ենթակառուցվածքներ(նշագրված է, առկա է զուգարան և հանգստի համար նախատեսված տաղավար)։
  Հաջորդ  երթուղին  Դիլիջան  քաղաքից  կամ  Ջուխտակ  վանքերից  դեպիՀաղարծին վանական համալիր (սա համեմատաբար ավելի բարդ երթուղի է)։
Համեմատաբար հեշտ և գրավիչ երթուղի է Գոշավանք-Գոշի լիճը, որի վերջնակետն  է  անտառներով  շրջապատված  Գոշ  լիճը, որի  մոտակայքում  կա սառնորակ աղբյուր և ճաշելու համար հարմարավետ տաղավարներ, որտեղ կարելի էպաշտպանվել նաև անձրևից։
 Այս ընթացքում զբոսաշրջիկը հաղորդակցվում էտեղի  բնության  հետ,  ծանոթանում  է  «Դիլիջան»  ազգային  պարկի  պատմությանը, բուսական և կենդանական աշխարհին, առանձնահատկություններին ևայլն,  որը  կարևոր  պայման  է  տարածաշրջանը  լավ  պատկերացնելու  համար։
Նշված  երթուղիները  խորհուրդ  է  տրվում  իրականացնել  քաջատեղյակ  ուղեկցորդի  հետ,  ով  ըստ  արժանվույնս  կներկայացնի  և  կպատասխանի  զբոսաշրջիկների տարբեր հարցերի։
 Հաղարծնից Գոշավանք գնալիս պետք է անպայման  կանգ  առնել  տեղական  գյուղական  մթերքի  շուկայի  մոտ  (Դիլիջան  համայնքի  առաջիկա  ծրագրերից  է  և  շուտով  կստանա  համակարգված  տեսք)։
Այդպիսով  նպաստում  ենք  նաև  էկոլոգիապես  մաքուր  մթերքի  իրացմանը  ևտեղական բնակչության համար ապահովում ենք եկամուտ։
Գյուղական տների ներգրավումը` որպես գիշերակացի նոր տեսակ.Կառավարության որոշմամբ Դիլիջան քաղաքը հռչակվել է զբոսաշրջային,կայուն,  էկո  քաղաք։
 Գնալով  թանկանում են  նաև  հյուրանոցների  և  հյուրատների գները։
 Նշվածները հիմնականում կենտրոնացած են Դիլիջան քաղաքում։
Տարածաշրջան  այցելած  զբոսաշրջիկին  բնականաբար  ճոխությամբ  չես  զարմացնի։
  Նրանք  փնտրում  են  ավելի  նորը,  տեղականը,  ուստի  նպատակահարմար  է  զարգացնել  գյուղական կացարաններում  մնալը։
  Այս  առումով  դրականփորձ ունենք Գոշավաքում, երբ (եթե նույնիսկ չեն մնում) գյուղացու այգում ճաշում են և փորձում են տեղական ուտեստներ, խմիչքներ։
 Սա նպաստում է տեղական  բնակչության  եկամտի  ավելացմանը,  ինչպես  նաև  զբոսաշրջային  ընկալման  մակարդակի  բարձրացմանը։
  Ուղղակիորեն  իր  անդրադարձն  ունինաև բնապահպանության վրա, քանի որ եթե առաջ մարդն իր տունը տաքացնելու  համար  ստիպված  ծառ  էր  հատում,  եկամտի  ավելացմանը  զուգահեռհնարավորություն է ստանում գազաֆիկացնելու։
 Բացառիկ հնարավորությունկա  զբոսաշրջիկներին  գիշերելու  գյուղական  յայլաներում,  որտեղ  մարդիկբնակվում են ամառային ամիսներին՝ իրենց անասուններին տանելով սար։
Պարբերական զբոսաշրջային փառատոնների և միջոցառումների կազմակերպումը։
Հայաստանում  ունենք  ավանդույթ  դարձած  փառատոններ,  որոնք  գրավում  են  բազմաթիվ  զբոսաշրջիկների  (Արենու  գինու,  Սարդարապատի  տոլմայի,  Ախթալայի  խորովածի,  Բերդի  մեղրի  և  հատապտուղների  և  այլն)։
  Այսպարագայում  լավագույններից  է  Գինու  փառատոնը,  երբ  զբոսաշրջիկներնիրենք  են  մասնակցում  գինու  պատրաստման  գործընթացին  և  որպես  նվերփոստով իրենց է ուղարկվում իրենց իսկ ճզմած գինին։
 Բացի այդ նրանք ճաշակում են տեղական ուտեստներ, ծանոթանում մշակույթին։
Նշված փառատոնները ներառված են տարբեր զբոսաշրջային օպերատորների փաթեթներում։
Այս առումով դրական է ս/թ-ի օգոստոսի 18-24-ը Հաղարծնի փառատոնիանցկացումը, որի ժամանակ Հաղարծին են բերվելու պատմության թանգարանում  պահվող  բրոնզաձույլ  կաթսան,  Աստվածամոր  զարդաքանդակը։
  Կցուցադրվեն եկեղեցուն պատկանող տարբեր ցուցանմուշներ։
 Շրջակայքում կլինիտեղական ուտեստների համտես-վաճառք, տարբեր մշակութային միջոցառումներ։
 Սա կարևոր է նաև տեղական բնակչության ներգրավման և նրանց եկամտի ապահովման համար, որը կայուն զարգացման բաղադրիչներից մեկն է։
Զբոսաշրջության  զարգացմանը  խոչընդոտող  խնդիրների  վեր  հանում  ևնվազեցում։
Զբոսաշրջային  գրավչության  վրա  բացասաբար  ազդող  գործոններից  ենտարածաշրջանում առկա մարդածին կենցաղային աղբը, միջհամայնքային ճանապարհների անբարեկարգ վիճակը, տեղական բնակչության վերաբերմունքը,անտառահատումները,  քաղաքային  վայրերում  անասունների  առկայությունը,եկեղեցիների  պատերի  և  խաչքարերի  վրա  կատարված  ժամանակակից գրառումները և այլն։
 Այս ուղղությամբ անհրաժեշտ աշխատանքներ պետք է տարվեն ինչպես ՏԻՄ, այնպես էլ ոլորտի պատասխանատուների կողմից և նշվածխոչընդոտների նվազումն էապես կնպաստի զբոսաշրջիկների ներհոսքին։
ԵզրակացությունԵլնելով  վերոգրյալից՝  կարող  ենք  եզրակացնել,  որ  Հաղարծնի  և  Գոշավանքի  վանական  համալիրների  զբոսաշրջային  գրավչությունը  բարձրացնելուև  զբոսաշրջության  ճիշտ  կազմակերպելու  դեպքում  նպաստում  ենք  բնությանպահմանմանը  և  տեղական  բնակչության  եկամտի  ավելացմանը՝  հետևաբարև  տարածաշրջանի  կայուն  զարգացման  բաղադրիչի  բարելավմանը։
  Կարողենք փաստել նաև, որ նշված կետերի ապահովման դեպքում զբոսաշրջիկներիներհոսքը և կացության ժամանակահատվածը ավելի կմեծանա, ինչն էլ ավելիկնպաստի նշված խնդիրներ լուծմանը։
 Ծառայությունների ընդլայնումը չպետքէ  հակասի  մշակութային  օբյեկտի  պահպանման  և  Կայուն  զարգացման  հայեցակարգի  իրականացման  սկզբունքներին։
  Ընդ  որում՝  ծառայություններըպետք է տարածական դիֆերենցման ենթարկվեն՝ ըստ օբյեկտից ունեցած հեռավորության և նշանակության։
Կարևոր  է  նաև,  որ  զբոսաշրջիկներն  այցելեն  տվյալ  գոտիներ  ոչ  միայնամառային սեզոնին, այլ նաև ամբողջ տարին՝ ապահովելով կայուն ընթացք։
Տիգրան ՔեռյանՎԱՆԱԿԱՆ ՀԱՄԱԼԻՐՆԵՐԻ ԶԲՈՍԱՇՐՋԱՅԻՆ ԳՐԱՎՉՈՒԹՅԱՆ ԲԱՐՁՐԱՑՈՒՄԸ՝ ՈՐՊԵՍ ՏԱՐԱԾԱՇՐՋԱՆԻ ԿԱՅՈՒՆ ԶԱՐԳԱՑՄԱՆ ՆԱԽԱԴՐՅԱԼ (ՀԱՂԱՐԾԻՆ ԵՎ ԳՈՇԱՎԱՆՔ ՎԱՆԱԿԱՆ ՀԱՄԱԼԻՐՆԵՐԻ ՕՐԻՆԱԿՈՎ)Բանալի բառեր՝ կայուն զբոսաշրջություն, կայուն զարգացում, բանական համալիրների զբոսաշրջային ծառայություններԱմփոփում։
