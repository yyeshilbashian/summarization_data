ԱՊՐԱՆՔԱՅԻՆ ՆՇԱՆՆԵՐԻ ՄԻՋԱԶԳԱՅԻՆ ԳՐԱՆՑՄԱՆ ՈՐՈՇ ՀԱՐՑԵՐՀայաստանի  Հանրապետությունում  շուկայական  հարաբերությունների,ձեռնարկատիրական  գործունեության  զարգացումը  հիմք  հանդիսացան  ապրանքների  և  ծառայությունների  անհատականացման  միջոցների,  այդ  թվում՝ապրանքային նշանների ինստիտուտի ներդրման և զարգացման համար։
 Օրեցօր աճող մրցակցության, այդ թվում՝ նաև անբարեխիղճ, շուկայի ընդլայնմանպայմաններում արդեն կարևորվում է ապրանքային նշանների օգտագործմանև  դրանց  իրավական  պահպանության  դերը։
  Սակայն  դա  միայն  ներքին  շուկայով չի կարող սահմանափակվել, և ձեռնարկատերերն իրենց արտադրանքիև ծառայությունների աշխարհագրական ընդլայնման և արդեն արտասահմանյան  շուկա  դուրս  գալու  ճանապարհին  հանդիպում  են  բազմաթիվ  նոր  մարտահրավերների,  քանի  որ  այս  դեպքում  մրցակցությունն  ավելի  է  մեծանում,ապրանքներն  ու  ծառայությունները  կարիք  են  ունենում  առավել  պաշտպանված  լինելու,  և  ապրանքային  նշանների  օգտագործումն  ու  իրավական  պահպանությունը  դուրս  են  գալիս  հայրենական  պետության  շրջանակներից։
  Իսկչգրանցված  ապրանքային  նշանի  ներքո  հատկապես  արտասահմանում  ապրանքներ և ծառայություններ ներկայացնելը խոցելի է դարձնում այդ ապրանքներն  ու  ծառայությունները  և  ձեռնարկատերերի  շահերը։
  Այս  նպատակով  էլկարևորվում  են  ապրանքային  նշանների  ոչ  միայն  ազգային,  այլև  արդեն  միջազգային գրանցումը և իրավական պահպանությունը։
 Նշված ոլորտում կարևոր  իրադարձություն պետք  է  համարել  Հայաստանի  Հանրապետության  կողմից 1994 թ․ մայիսի 17-ին «Նշանների միջազգային գրանցման մասին Մադրիդյան  համաձայնագրին»  (այսուհետ՝  Մադրիդյան  համաձայնագիր)  և  2000  թ․հուլիսի 19-ին՝ «Նշանների միջազգային գրանցման մասին Մադրիդյան համաձայնագրի  Արձանագրությանը»  (այսուհետ՝  Մադրիդյան  արձանագրություն)միանալու  հանգամանքը։
  Հայաստանը,  փաստորեն,  միացավ  ապրանքայիննշանների  միջազգային  գրանցման  մադրիդյան  համակարգին։
  Դրանով  հայարտադրողի  համար  լայն  հնարավորություններ  են  ստեղծվել  լինելու  առավելպաշտպանված  արտաքին  շուկայում  և  ընդլայնելու  իր  գործունեությունն  այնտեղ։
  Սակայն  ապրանքային  նշանների  միջազգային  գրանցման  համակարգիընձեռած  հնարավորություններից  ճիշտ  և  արդյունավետ  օգտվելու  համարնախ  և  առաջ  անհրաժեշտ  է  անդրադարձ  կատարել  միջազգային  գրանցմանընթացակարգային  որոշ  առանձնահատկությունների,  Մադրիդյան  համաձայնագրի և արձանագրության կարևոր և խնդրահարույց որոշ կարգավորումների, որոնք կներկայացվեն ստորև1։
Նախ և առաջ անհրաժեշտ է քննարկել նշանների գրանցման մադրիդյանհամակարգի գործողության տարածքային և սուբյեկտիվ սահմանների հարցը,այսինքն՝  պետությունների  տարածքում  և  որ  անձանց  շրջանակում  է  գործումմադրիդյան համակարգը։
 Անհրաժեշտ է քննարկել հետևյալ հարցերը՝1)  որո՞նք  են  այն  պետությունները,  որ  անդամակցում  են  նշաններիգրանցման միջազգային համակարգին,2)  ովքե՞ր  կարող  են  իրենց  ապրանքային  նշանները  տրամադրել  միջազգային գրանցման,3)  ո՞ր երկրներում է պաշտպանության ենթարկվում ապրանքային նշանը,երբ այն ստանում է միջազգային գրանցում։
Մադրիդյան  համաձայնագրի  մասնակից  պետությունները  համաձայնագրի 1-ին հոդվածի ուժով և Մադրիդյան արձանագրության մասնակից երկրներըարձանագրության 1-ին հոդվածի ուժով ձևավորում են նշանների միջազգայինգրանցման  Հատուկ  միություն։
  Սրա  նշանակությունն  այն  է,  որ այն  կանխորոշում է, թե որ երկրի քաղաքացին կամ իրավաբանական անձը՝ որպես հայտատու,  իրավունք ունի  գրանցման  հայտ  ներկայացնելու։
  Ըստ այդմ՝ Մադրիդյանհամաձայնագիրը  ապրանքային  նշանը  գրանցելու  իրավունքի  առաջացումըպայմանավորում  է  հայտատոի  և  Հատուկ  միության  երկրներից  որևէ  մեկիմիջև,  այսպես  ասած,  «անհրաժեշտ  կապի»  առկայությամբ2։
  Դա  Մադրիդյանհամաձայնագիրը բնորոշում է որպես «ծագման երկիր»։
 Ծագման երկիրը որոշելը  նախ  հնարավորություն  է  տալիս  պարզելու՝  արդյոք  տվյալ  անձը  կարող  էօգտվել  նշանների  միջազգային  գրանցման  համակարգից,  երկրորդ՝  Հատուկմիության կոնկրետ որ երկրից պետք է սկսվի նշանի գրանցման գործընթացը։
Ըստ այդմ՝ ծագման երկիրը որոշվում է Մադրիդյան համաձայնագրի 1-ին հոդվածի  3-րդ  կետով,  որով  սահմանվում  է  ծագման  երկրի  որոշման  կանոնները,մասնավորապես՝ա)  եթե  անձը  (հայտատուն)  Հատուկ  միության  որևէ  երկրում  ծավալում  էառևտրային  կամ  արդյունաբերական  գործունեություն  և  այդտեղ  ունի  ձեռ1 Չնայած այն հանգամանքին, որ Հայաստանի Հանրապետության կողմից այս պայմանագրերինմիանալուց հետո բավական ժամանակ է անցել, սակայն թեման մնում է արդիական՝ հատկապեսհաշվի առնելով այն հանգամանքը, որ Հայաստանի Հանրապետությունում մտավոր սեփականության,  մասնավորապես  ապրանքային  նշանների  ինստիուտը  դեռևս  գտնվում  է  զարգացման  ևկայացման  փուլում,  իսկ  Մադրիդյան  համաձայնագիրն  ու  արձանագրությունը  վերանայվում  ևենթարկվում են խմբագրման։
2  Տե՛ս  Всемирная  Организация  Интелектуальной  собственности.  Мадридское  соглашение  омеждународной регистрации знаков и протокол к этому соглашению։
 цели, основные особенности, преимущества, Публикация ВОИС, No. 418(R), 2004, էջ 5։
նարկություն, ընդ որում՝ այդ գործունեությունը կամ ձեռնարկությունը պետք էլինի գործող և լուրջ, ապա ծագման երկիր է համարվում այդ երկիրը,բ)  եթե  անձը  Հատուկ  միության  որևէ  երկրում  ձեռնարկություն  չունի  կամգործունեություն չի ծավալում, ապա ծագման երկիր է համարվում Հատուկ միության այն երկիրը, որտեղ նա բնակվում է (դոմիցիլիան),գ) իսկ եթե անձը Հատուկ միության երկրներից որևէ մեկում չի բնակվումկամ  չի  զբաղվում  առևտրային  կամ  արդյունաբերական  գործունեությամբ,  ապա  ծագման  երկիր  է  համարվում  Հատուկ  միության  այն  երկիրը,  որի  քաղաքացին է այդ անձը։
Այսպիսով՝  Մադրիդյան  համաձայնագիրը  սահմանում  է  այս  յուրօրինակաստիճանակարգությունը,  որը  հայտնի  է  նաև  որպես  «կասկադի  սկզբունք»3։
Հայտատուն սահմանափակված է այս եռաստիճան կարգով, և, օրինակ, նա չիկարող սկսել իր նշանի գրանցման գործընթացը Հատուկ միության Ա երկրում,որտեղ  նա  բնակվում  է,  եթե  իրականում  նա  Հատուկ  միության  Բ  երկրումզբաղվում է առևտրային կամ արդյունաբերական գործունեությամբ։
 Այս դեպքում Բ երկիրը կլինի նրա ծագման երկիրը։
Մյուս կողմից՝ Մադրիդյան համաձայնագրի երկրորդ հոդվածի համաձայն՝«պայմանավորվող  երկրների  քաղաքացիներին  են  հավասարեցվում  այներկրների քաղաքացիները, որոնք չեն միացել սույն Համաձայնագրին, եթե միայն  սույն  Համաձայնագրով  հիմնադրված  Հատուկ  միության  տարածքումնրանք  բավարարում  են  «Արդյունաբերական  սեփականության  պաշտանության  մասին»  Փարիզի  կոնվենցիայի  3-րդ  հոդվածով  սահմանված պայմաններին»։
  Իր հերթին  Փարիզի  կոնվենցիան նշում  է, որ Միության  (Արդյունաբերական  սեփականության  պաշտպանության  միություն)  երկրների  քաղաքացիներին հավասարեցվում են այն երկրների քաղաքացիները, որոնք չեն մտնում Միության  մեջ,  բայց  Միության  երկրներից  մեկի  տարածքում  ունեն  բնակությանվայր կամ ծավալում են իրական և լուրջ արդյունաբերական կամ առևտրայինգործունեություն»։
  Այսինքն՝  Մադրիդյան  համաձայնագրի  երկրորդ  հոդվածըկարելի է մեկնաբանել այսպես. Հատուկ միության երկրների քաղաքացիներինեն  հավասարեցվում  Հատուկ  միության  անդամ  չհանդիսացող  երկրների  քաղաքացիները,  որոնք  բնակվում  են  Հատուկ  միության  որևէ  երկրում  կամ  այնտեղ զբաղվում են առևտրային կամ արդյունաբերական գործունեությամբ։
Հարկ  է  ընդգծել,  որ  Մադրիդյան  արձանագրությամբ  էական  փոփոխություններ  են  մտցվել  քննարկվող  հարցի  կապակցությամբ։
  Նախ  Մադրիդյանարձանագրությամբ  ծագման  երկրի  որոշման  կանոնները  չեն  սահմանափակում  հայտատոին՝  ընտրելու  այն  երկիրը,  որտեղից  պետք  է  սկսվի  գրանցմանգործընթացը։
 Այսինքն՝ ծագման երկրի որոշման կանոնները «խիստ չեն», ինչ3  Տե՛ս  Ерпылева  Н.  Ю.,  Международное  частное  право.  Учебник  для  бакалавров,  Юрайт,  М.,2012, էջ 672։
պես Մադրիդյան համաձայնագրում  է,  և «կասկադի  սկզբունքը» վերացված է։
Չնայած  Մադրիդյան  արձանագրությամբ  ևս  սահմանված  է,  որ  «հայտատուհանդիսացող  անձը  կամ  գրանցման  սեփականատերը  տվյալ  պայմանավորված  պետության  քաղաքացի  է,  կամ  բնակվում  է,  կամ  ունի  արտադրականկամ  առևտրական  գործող  ձեռնարկություն  տվյալ  պայմանավորված  պետությունում»,  բայց  բոլոր  կատեգորիաները  թվարկված  են  «կամ»  շաղկապով  ևեռաստիճան  խիստ  կարգը  առկա  չէ։
  Բացի  այդ,  եթե  Մադրիդյան  համաձայնագրի անդամ են և կարող են դառնալ միայն պետությունները, ապա Մադրիդյան  արձանագրության  նորամուծություններից  մեկն  այն  է,  որ  արձանագրության, հետևաբար նաև մադրիդյան համակարգի անդամ կարող է դառնալ նաևցանկացած միջկառավարական կազմակերպություն, եթե այդ կազմակերպության մասնակից-պետություններից առնվազն մեկը արդյունաբերական սեփականության պաշտպանության  մասին  Փարիզյան  կոնվենցիայի անդամ  է,  կամայդ  կազմակերպությունը  ունի  ապրանքային  նշանների  գրանցման  նպատակով ստեղծված տարածաշրջանային գերատեսչություններ4։
 Ինչպես նկատեցինք, Մադրիդյան համաձայնագիրը և Մադրիդյան արձանագրությունն  օգտագործում  են  այնպիսի  հասկացություններ,  ինչպիսիք  են«իրական  և  լուրջ  առևտրային  կամ  արդյունաբերական  գործունեություն»,«բնակության  վայր»,  «քաղաքացիություն»։
  Այս  եզրույթների  մեկնաբանությունը, ըստ էության, թողնված է յուրաքանչյուր մասնակից պետության ներպետական  օրենսդրությանը։
  Սակայն  այս  առումով  կարելի  է  որոշ  հստակեցումներմտցնել։
«Քաղաքացի» եզրույթը Մադրիդյան համաձայնագրում օգտագործվում է,ըստ  էության,  և՛  ֆիզիկական,  և՛  իրավաբանական  անձի  իմաստով,  ֆիզիկական  անձի  բնակության  վայրի  կամ  իրավաբանական  անձի  գտնվելու  վայրիհարցերը  կարգավորվում  են  անձնական  օրենքով`  ներպետական  օրենսդրությամբ։
«Գործող  և  լուրջ  արդյունաբերական  կամ  առևտրային  ձեռնարկություն»եզրույթը  վերցված  է  Փարիզի  կոնվենցիայի  երրորդ  հոդվածից։
  Փարիզի  կոնվենցիայի  նախնական  տարբերակում  առաջարկվել  է  մտցնել  «ձեռնարկություն»  եզրույթը՝  առանց  որևէ  այլ  հատկանիշների,  սակայն  այն  մերժվել  է  այնհիմնավորմամբ,  որ  չափազանց  լայն  հասկացություն  է5։
  Գաղափարն  այն  էր,որ  կիրառելով  «լուրջ  ձեռնարկություն»  եզրույթը  (ֆրանսերեն  տարբերակում՝sérieux, անգլ․ real, ռուս․ серьезнoe)՝ բացառվի ֆիկտիվ, իրականում գործունեություն  չծավալող,  կեղծ  և  շինծու  ձեռնարկությունների  իրավունքների  պաշտպանությունը։
  Այս  սկզբունքով  են  առաջնորդվել  նաև  Մադրիդյան  համաձայնագրի հեղինակները։
4 Տե՛ս Մադրիդյան արձանագրության հոդված 2(ii)։
5 Տե՛ս Ерпылева Н. Ю., նույն աշխատությունը։
Ինչ  վերաբերում  է  «գործող»  եզրույթին,  ապա  սա  կարելի  է  մեկնաբանելհետևյալ կերպ․ մեկ ձեռնարկությունը կարող է զբաղվել մեկից ավելի գործունեության տեսակներով տարբեր վայրերում, և պարտադիր չէ, որ ձեռնարկությանգտնվելու  և  գործունեության  իրականացման  վայրերը  համընկնեն  իրար։
  Այսինքն՝  ձեռնարկությունը  կարող  է  գտնվել  մի  երկրում  և  այդտեղ  փաստացիչգործել, այլ գործել մեկ այլ երկրում․ սա է ամրագրված գաղափարը։
 Հնարավորեն նաև դեպքեր, երբ իրավաբանական անձը մի քանի լուրջ և գործող ձեռնարկություններ  ունենա  Հատուկ  միության  մի  քանի  անդամ-պետություններում․այս դեպքում էլ այդ երկրներից ցանկացածը կարող է հանդես գալ որպես ծագման երկիր և հենց այդտեղից էլ սկսվի գրանցման գործընթացը։
Այսպիսով`  Մադրիդյան  համաձայնագրի  և  արձանագրության  վերլուծությունը  հիմք  է  տալիս  փաստելու,  որ  սկզբունքորեն  ապրանքային  նշանը  միջազգային  գրանցման  ներկայացնել  կարող  է  Մադրիդյան  համաձայնագրին(Մադրիդյան  արձանագրությանը)  մասնակից  պետության  կամ  Մադրիդյանարձանագրությանը  մասնակից  միջկառավարական  կազմակերպության  անդամ հանդիսացող պետության քաղաքացին, այնտեղ բնակվող անձը, այնտեղառևտրային  և  (կամ)  արդյունաբերական  լուրջ  գործունեություն  ծավալող  անձը, ինչպես նաև Հատուկ միության անդամ չհանդիսացող երկրի քաղաքացին,ով  բնակվում  է  Հատուկ  միության  որևէ  երկրում  կամ  այնտեղ  զբաղվում  է  առևտրային կամ արդյունաբերական լուրջ գործունեությամբ։
Անհրաժեշտ  է  նկատի  ունենալ,  որ  ապրանքային  նշանի  միջազգայինգրանցման հայտ ներկայացնելը ամենևին էլ չի նշանակում, որ այն ավտոմատպաշտպանություն  է  ստանալու  համակարգի անդամ  բոլոր  երկրներում։
  Բաննայն է, որ հայտատուն պարտավոր է իր հայտում նշել այն երկրները, որոնցումնա  ցանկանում  է  պաշտպանության  տրամադրել  ապրանքային  նշանը6։
Հետևաբար նշանին միջազգային իրավական պաշտպանություն տրվում է միայն այն պետություններում, որոնցում նման պաշտպանություն խնդրարկվել է7։
Այս առումով կարելի է առանձնացնել որոշ կանոններ, որոնք պետք է իմանա յուրաքանչյուր հայտատու․ ա) եթե երկիրը, որը համարվում է ծագման երկիր, և որտեղից պետք է սկսվի  գրանցման  գործընթացը,  անդամակցում  է  միայն  Մադրիդյան  համաձայնագրին,  ապա  գրանցման  հայտում  կարող  են  նշվել  այն  երկրները,  այսինքն՝պաշտպանություն կարող է խնդրարկվել այն երկրներում, որոնք նույնպես անդամակցում  են  Մադրիդյան  համաձայնագրին։
  Այս  դեպքում  միջազգային  հայտը,  հետևաբար  նաև  գրանցումը,  կկարգավորվեն  Մադրիդյան  համաձայնագրով։
6 Տե՛ս Common Regulations under the Madrid Agreement Concerning the International Registrationof Marks and the Protocol Relating to that Agreement, Rule 9(4)(a)(xv)։
7 Տե՛ս Богуславский М. М., Международное частное право, 5-ое изд., М., 2005, էջ 194։
բ) եթե ծագման երկիրը անդամակցում է միայն Մադրիդյան արձանագրությանը,  ապա  հայտում  պաշտպանություն  կարող  է  խնդրարկվել  միայն  այներկրներում, որոնք նույնպես անդամակցում են Մադրիդյան արձանագրությանը։
  Տվյալ  դեպքում  հայտը  և  գրանցումը  կկարգավորվեն  Մադրիդյան  արձանագրությամբ։
գ)  իսկ  եթե  ծագման  երկիրը  անդամակցում  է  և՛  Մադրիդյան  համաձայնագրին, և՛ Մադրիդյան արձանագրությանը, ապա պաշտպանություն կարող էխնդրարկվել Մադրիդյան համակարգի բոլոր երկրներում։
 Այս դեպքում կարողէ առկա լինել երեք իրավիճակ․1)  եթե  պետությունները,  որոնցում  խնդրարկվել  է  պաշտպանությունը,մասնակցում  են  միայն  Մադրիդյան  համաձայնագրին,  ապա  հայտը  և  գրանցումը կարգավորվում են բացառապես Համաձայնագրով,2) եթե պետությունները, որոնցում խնդրարկվել է պաշտպանությունը, անդամակցում են Մադրիդյան արձանագրությանը՝ անկախ նրանից՝ նրանք նաևՀամաձայնագրի անդամ են, թե ոչ, հայտը և գրանցումը կկարգավորվեն բացառապես Մադրիդյան արձանագրությամբ,3)  եթե  խնդրարկվող  պետություններից  մեկը  անդամակցում  է  միայն  Համաձայնագրին,  իսկ  մյուսը՝  Մադրիդյան  արձանագրությանը  (անկախ  վերջինիս՝  Համաձայնագրին  միացած  լինելու  հանգամանքից),  ապա  այս  դեպքումհայտն  ու  դիմումը կենթարկվեն համապատասխանաբար  և՛ Համաձայնագրի,և՛ Արձանագրության կարգավորմանը։
Վերը նշվածի օրինակով, եթե անձի ծագման երկիրը Հայաստանի Հանրապետությունն է, և միջազգային գրանցման գործընթացը պետք է սկսվի ՀՀ-ից,որը և՛ Մադրիդյան համաձայնագրի, և՛ Մադրիդյան արձանագրության անդամէ, հայտատուն կարող է պաշտպանություն խնդրարկել Մադրիդյան համակարգի բոլոր երկրներում։
Միջազգային գրանցման հայտը  նախ  և  առաջ  ներկայացվում  է  ազգայինգերատեսչությանը, որտեղ, յուրաքանչյուր ներքին օրենսդրության համաձայն,այն անցնում է նախնական ստուգում, ապա վերջինիս միջոցով այն ներկայացվում է «Մտավոր սեփականության համաշխարհային կազմակերպության» միջազգային  բյուրոյին։
  Հայտը  ազգային  գերատեսչության  կողմից  ստանալուցհետո Միջազգային բյուրոյի առաջին խնդիրը հայտում թերությունների առկայության վերստուգումն ու վերացումն է։
 Սա, ըստ էության, վերահսկողություն էազգային  գերատեսչության  կողմից  կատարված  ստուգման  նկատմամբ8։
  Թերությունների  առկայության  դեպքում  Միջազգային  բյուրոն  ծանուցում  է  հայտատոին և (կամ) ազգային գերատեսչությանը` կախված նրանից, թե ինչպիսիթերության մասին է խոսքը, ում վրա է դրված այն վերացնելու պարտականու8  Տե՛ս  Bently  L.,  Davis  J.,  Ginsburg  J.,  Trade  Marks  and  Brands։
  An  Interdisciplinary  critique(Cambridge Intellectual Property and Information Law Series)/ eds., Cambridge, 2008, էջ 253։
թյունը։
 Ըստ այդմ` կարելի է առանձնացնել հնարավոր երեք տիպի թերություններ.1.  թերություններ՝  կապված  ապրանքների  և  ծառայությունների  դասակարգման հետ,2.  թերություններ՝  կապված ապրանքների  և ծառայությունների  նկարագրության հետ,3. այլ թերություններ9։
Առաջին տիպի թերությունների առկայության դեպքում Միջազգային բյուրոն  առաջարկում  է  ճիշտ  դասակարգման  իր  տարբերակը`  վերացված  թերություններով,  և  այդ  մասին  ծանուցում  է  ազգային  գերատեսչությանը,  քանի  որվերջինս  է  պատասխանատու  եղել  հայտի  ստուգման,  այդ  թվում`  և  դասակարգման  ճիշտ  լինելու  համար։
  Հայտատուն  վերոնշյալ  խնդրի  լուծմանը  մասնակցում է գերատեսչության միջոցով և իրավունք ունի հայտնելու իր կարծիքըխնդրի առնչությամբ։
 Միջազգային բյուրոն դասակարգման փոփոխությունների  առկայության  դեպքում  տեղեկացնում  է  նաև  փոփոխությունների  արդյունքում  նոր  տուրքերի  վճարման  անհրաժեշտության  մասին։
  Հայտատոից  ու  գերատեսչությունից համապատասխան կարծիք ստանալուց հետո Միջազգայինբյուրոն  կարող  որոշում  է  կայացնել  հայտը  ընդունել  իր  իսկ  կողմից  առաջարկած  դասակարգմամբ։
  Փաստորեն`  խնդրի  լուծման  վերջնական  որոշումը  կայացնում  է  Միջազգային  բյուրոն,  և  վերջինս  կարող է  հաշվի  չառնել  գերատեսչությունների ու հայտատուների կարծիքն այս առնչությամբ10։
Երկրորդ տիպի թերությունները  կարող են առկա  լինել այն  դեպքում,  երբ,օրինակ, Միջազգային բյուրոն գտնում է, որ եզրույթները, որոնք օգտագործվելեն  ապրանքի  և  ծառայության  նկարագրության  ժամանակ,  խիստ  անորոշ  են,անհասկանալի  կամ  լեզվաբանական  առումով  սխալ  են։
  Այս  դեպքում  Բյուրոնծանուցում է գերատեսչությանն ու հայտատոին՝ առաջարկելով կա՛մ փոփոխելեզրույթները, կա՛մ էլ չօգտագործել նման տերմիններ նկարագրության մեջ։
 Ազգային  գերատեսչությունը,  հայտատուի  հետ  միասին  քննարկելով  վերոնշյալխնդիրը,  երեք  ամսվա  ընթացքում  կարող  է  ընդունել  Միջազգային  բյուրոյիառաջարկած տարբերակը կամ էլ Միջազգային բյուրոյին ներկայացնել թերությունների  վերացման  իր  տարբերակը։
  Եթե  Միջազգային  բյուրոն  ընդունում  էվերջին տարբերակը, ապա կատարում է համապատասխան փոփոխությունը։
Եթե ազգային գերատեսչության առաջարկած փոփոխությունը անընդունելի էայն  առումով,  որ  դրանով  խախտվում  է  ապրանքների  և  ծառայություններիճիշտ դասակարգումը, ապա այս դեպքում կիրառվում է այն ընթացակարգը, որկիրառելի է առաջին տիպի թերությունների վերացման ժամանակ։
9  Տե՛ս  World  Intellectual  Property  Organization.  Guide  to  the  international  registration  of  marksunder the Madrid agreement and the Madrid protocol, Geneva 2014, paragraph B.II.26։
10 Տե՛ս նույն տեղում։
Ինչ  վերաբերում  է  այլ  տիպի  թերություններին,  ապա  կախված  դրանցբնույթից՝  դրանք  կարող  են  վերացվել  կա՛մ  ազգային  գերատեսչությունների,կա՛մ  էլ  հայտատոի  կողմից։
  Մասնավորապես  ազգային  գերատեսչությունըպատասխանատու  է  այնպիսի  թերությունների  առկայության  համար,  ինչպիսիք են՝ հայտի ներկայացումը ոչ պատշաճ ձևաթղթի վրա, ազգային գերատեսչության կողմից հայտը վավերացրած չլինելը և այլն։
 Նման դեպքերում Միջազգային  բյուրոն  ծանուցում  է  ազգային  գերատեսչությանն  ու  հայտատոին,  իսկզերատեսչությունը  պարտավոր  է  թերությունները  վերացնել  երեք  ամսվա  ընթացքում։
 Իսկ այն դեպքերում, երբ, օրինակ, առկա են թերություններ հայտատոի  կամ  ներկայացուցչի  հասցեի,  առաջնայնություն  խնդրարկելու  մասիննշման մեջ, կամ նշանի վերարտադրությունը հստակ չէ, և առկա են ձևաթղթիճիշտ լրացմանը վերաբերող այլ կանոնների խախտումներ, ինչպես նաև տուրքերը  վճարված  չլինելու  կամ  թերի  վճարված  լինելու  դեպքերում,  Միջազգայինբյուրոն  տեղեկացնում  է  այդ  մասին  հայտատոին՝  առաջարկելով  երեք  ասմվաընթացքում  վերացնել  առկա  թերությունները։
  Նշված  ժամկետում  թերությունները չվերացվելու դեպքում նշանի գրանցման ընթացակարգը կասեցվում է, ևեթե տուրքերը վճարված են եղել, վերադարձվում են հայտատոին՝ կատարելովպահումներ  անգույն  նշանների  համար  գանձվող  հիմնական  տուրքի  50  %-իչափով (մոտ 330 ֆրանկ)։
Միջազգային  հայտը  Միջագային  բյուրո  ներկայացնելուց,  այնտեղ  ապրանքային նշանը գրանցելուց և հրապարակելուց հետո նշանին պետք է իրավական  պահպանություն  տրամադրվել  միջազգային  հայտում  խնդրարկվածյուրաքանչյուր երկրի կողմից։
Ինչպես  արդեն  նշվել  է,  Միջազգային  բյուրոյի  կողմից  նշանի  գրանցումըդեռևս  չի  նշանակում,  որ  նշանը  պահպանության  է  տրամադրվում  խնդրարկվող  բոլոր  երկրներում․  երկրների  գերատեսչությունները  այս  հարցի  շուրջպետք  է  հայտնեն  իրենց  համաձայնությունը։
  Ըստ  Մադրիդյան  համաձայնագրի՝ ազգային գերատեսչությունները իրենց երկրների ներքին օրենսդրությամբսահմանված  ժամկետում,  բայց  ոչ  ուշ,  քան  Միջազգային  բյուրոյում  նշանիգրանցման  օրվանից  մեկ  տարվա  ընթացքում,  որոշում  են  կայացնում  նշանինիրենց  երկրում  իրավական  պահպանություն  տրամադրելու  կամ  մերժելու  մասին  և  այդ  մասին  հայտնում  են  Միջազգային  բյուրոյին։
  Այս  առումով  հարկ  էառանձին  անդրադառնալ  ազգային  գերատեսչությունների  կողմից  նշանինիրավական  պահպանություն  տրամադրելը  մերժելու  հիմքերին։
  Մադրիդյանհամաձայնագիրն ու արձանագրությունը հատուկ նշում են, որ մերժումը կարողէ կատարվել միայն այնպիսի հիմքերով, որոնք նախատեսված են Փարիզի կոնվենցիայի 6quinquies հոդվածով,  և  կիրառվում  են նշանների ազգային  գրանցման նկատմամբ։
 Մասնավորապես նշանի գրանցումը կարող է մերժվել,1)  եթե  նշանները  կարող  են  վնասել  երրորդ  անձանց  իրավունքներին,որոնք ձեռք են այն երկրում, որտեղ պահանջվում է պահպանությունը,2)  եթե  նշանները  զրկված  են  որևէ  տարբերակիչ  նշաններից  կամ  կազմված  են  բացառապես  այն  նշաններից  կամ  ցուցումներից,  որոնք  կարող  են  առևտրում  օգտագործվել  ապրանքների  տեսակի,  որակի,  քանակի,  նշանակության, գնի, ծագման տեղի նշման համար, կամ որոնք դարձել են հանրաճանաչառօրյա  լեզվում  կամ  առևտրական  ավանդույթներում,  որտեղ  պահանջվում  էպահպանությունը,3) եթե նշանները հակասում են բարոյականությանը կամ հասարակականկարգին, մասնավորապես, եթե դրանք կարող են մոլորության մեջ գցել հասարակությանը։
Ըստ  էության,  Փարիզի  կոնվենցիայով նախատեսված  վերոնշյալ  հիմքերըիրենց  արտացոլումն  են  գտել  Փարիզի  կոնվենցիայի  մասնակից  պետությունների  ներքին  օրենսդրություններում,  իսկ  քանի  որ  մադրիդյան  համակարգիանդամ երկրները նաև Փարիզի կոնվենցիայի անդամ են, նշանակում է՝ նրանցներքին  օրենսդրությունը  մերժման  հիմքերի  առումով  համապատասխանեցված  է  Փարիզի  կոնվենցիայով  նախատեսված  մերժման  հիմքերին։
  Օրինակ՝«Ապրանքային  նշանների  մասին»  ՀՀ  օրենքով  նախատեսված  մերժման  բացարձակ  և  հարաբերական  հիմքերը  Փարիզի  կոնվենցիայով  նախատեսվածվերոնշյալ  հիմքերի  մասնավոր  դեպքեր  են,  առավել  կոնկրետացված  հիմքեր։
Հետևաբար,  երբ  նշանին իրավական  պահպանություն  տրամադրելը  մերժելումասին  որոշումը  կայացվում  է  երկրի  ներքին  օրենսդրության  հիման  վրա,  կարելի է ենթադրել, որ սկզբունքորեն այն մերժման հիմքերի առումով համապատասխանում է Փարիզի կոնվենցիային, իհարկե, չբացառելով այն հանգամանքը, որ առանձին երկրների ներքին օրենսդրությամբ կարող են առկա լինել այնպիսի  հիմքեր,  որոնք  նախատեսված  չեն  Փարիզի  կոնվենցիայով,  սակայն  ամեն դեպքում կարող են կիրառվել ազգային գերատեսչությունների կողմից, միայն եթե չեն հակասում Փարիզի կոնվենցիային11։
Ուշադրության է արժանի հետաքրքիր հանգամանք ևս․ Փարիզի կոնվենցիայի 6quinquies հոդվածը նշում է, որ հոդվածը կիրառելի չէ այն դեպքում, եթենշանը,  որի  համար  պահանջվում  է  պահպանությունը,  գրանցված  չէ  ծագմաներկրում։
 Այսինքն, որպեսզի գործեն վերոնշյալ հոդվածի դրույթները, այդ թվում՝նշանին  իրավական  պահպանություն  տրամադրելը  մերժելու  հիմքերը,  նշանըպետք է գրանցված լինի ազգային մակարդակով, այսինքն՝ ունենա հիմնականգրանցում։
  Բայց  մյուս  կողմից,  ինչպես  հայտնի  է,  Մադրիդյան  արձանագրությունը  թույլ  է  տալիս  նշանի  միջազգային  գրանցումն  իրականացնել  նաև  հիմնական  հայտի  հիման  վրա,  երբ  նշանը  դեռևս  հիմնական  գրանցում  չի  ստացել12։
  Փաստորեն՝  ստացվում  է,  որ  այն  դեպքում,  երբ  նշանի  միջազգային11 Տե՛ս World Intellectual Property Organization, Guide to the international registration of marksunder the Madrid agreement and the Madrid protocol, Geneva 2014, paragraph B.II.17.01։
12  Տե՛ս  Оплачко  В.,  Изменения  в  мадридской  системе  международной  регистрации  знаков2008 года/ Интеллектуальная собственность։
 Промышленная собственность, 2008, N10, էջ 12։
գրանցումն իրականացվում է Մադրիդյան արձանագրության շրջանակներում՝հիմնական  հայտի  հիման  վրա,  գերատեսչությունները  իրավական  հնարավորություն են ստանում մերժելու նշանին պահպանություն տրամադրելը այնպիսի  հիմքերով,  որոնք  չեն  համապատասխանում  Փարիզի  կոնվենցիայի6quinquies հոդվածին և սկզբունքորեն կարող են շրջանցել Մադրիդյան արձանագրությամբ սահմանված կանոնը և Փարիզի կոնվենցիան։
 Վերոնշյալ խնդրիպարզաբանման  նպատակով  «Մտավոր  սեփականության  համաշխարհայինկազմակերպությանը»  (ՄՍՀԿ)  մեր  կողմից  ուղղված  էլեկտրոնային  հարցմաննի պատասխան ՄՍՀԿ իրավաբանական ստորաբաժանումը տվել է պարզաբանում առ  այն,  որ ազգային  գերատեսչություններն  իրավամբ  հնարավորությունունեն  մերժելու  նշանին  իրավական  պահպանություն  տրամադրելը  այնպիսիհիմքերով,  որոնք  տարբերվում  են  Փարիզի  կոնվենցիայի  6quinquies  հոդվածից,  եթե  միջազգային  գրանցումն  իրականացվել  է  ազգային  հայտի  հիմանվրա։
 Միաժամանակ նշել է, որ Միջազգային բյուրոն քննարկման չի ենթարկումազգային գերատեսչությունների կողմից նշանին իրավական պահպանությունտրամադրելը  մերժելու  հիմքերը,  քանի  որ  նշանին  իրավական  պահպանություն տրամադրելը միայն ազգային գերատեսչությունների իրավասության խնդիրն է։
Տիգրան ԴադունցԱՊՐԱՆՔԱՅԻՆ ՆՇԱՆՆԵՐԻ ՄԻՋԱԶԳԱՅԻՆ ԳՐԱՆՑՄԱՆ ՈՐՈՇ ՀԱՐՑԵՐԲանալի բառեր՝ ապրանքային նշաններ, նշանների միջազգային գրանցում, Ապրանքայիննշանների միջազգային գրանցման մադրիդյան համաձայնագիր և Արձանագրություն,Հատուկ միություն, մադրիդյան համակարգ, միջազգային գրանցման հայտ, միջազգային հայտներկայացնելու կանոններ, միջազգային գրանցման հայտի թերություններ, նշանինիրավական պահպանության տրամադրում և մերժումԱմփոփում։
