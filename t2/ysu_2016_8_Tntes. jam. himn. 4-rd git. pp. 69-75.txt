Գիտ. ղեկ.՝ տ.գ.դ., պրոֆ. Ա. Մարկոսյան 
Մինչև  1970-ական  թթ.  երկրների  զարգացման  առաջնահերթությունները խարսխված էին  «աճ», «զարգացում» գաղափարների շուրջ։
  Համարվում էր, որ գլոբալ մակարդակով տնտեսական աճը վաղ թե ուշ կհանգեցնի  թույլ  զարգացած  երկրներում  աճի  խթանմանը  և  ազգամիջյան  անհավասարությունների  մեղմմանը։
  Այնուամենայնիվ,  20-րդ  դարի  գլոբալ  մարտահրավերները՝  աղքատություն,  աճող  անհավասարություն,  շրջակա  միջավայրի  վատթարացում,  ստիպեցին  միջազգային  հանրությանը  միջոցներ 
ձեռնարկել վերջիններիս հաղթահարման ուղղությամբ։
Որպես այդպիսին, 1970-ական թթ. սկզբից սկսեց շրջանառվել «կայուն 
զարգացում»  գաղափարը,  որը  միջազգային  հարթակում  առաջին  անգամ 
քննարկվեց 1972 թ. Ստոկհոլմում Միավորված ազգերի կազմակերպության «Մարդու շրջակա միջավայրը» համաժողովի շրջանակում՝ շեշտադրելով  առողջ  և  կենսունակ  շրջակա  միջավայրի  պահպանման  անհրաժեշտության  վերաբերյալ  խնդիրները։
  Հիմք  դրվեց  այն  տեսլականին,  որ 
տնտեսական  գործունեության  ընթացքում  պետք  է  հաշվի  առնել  ոչ  միայն 
տնտեսական, այլև էկոլոգիական օրենքները1։
Հետագա  զարգացումները,  մասնավորապես՝  շրջակա  միջավայրի  և 
բնական ռեսուրսների վիճակի շարունակական վատթարացումը և սոցիալտնտեսական  զարգացման  վրա  բացասական  ազդեցությունը,  վկայեցին, 
որ անհրաժեշտ է հետևողական լինել և առկա իրավիճակի հասցեագրման 
նպատակով շարունակական միջոցառումներ ձեռնարկել։
Այդ առումով բեկումնային կարելի է համարել 1987 թ. Շրջակա միջավայրի  և  զարգացման  միջազգային  հանձնաժողովի  գործունեությունը, 
որի  հրապարակած  փաստաթուղթը՝  Բրունդտլյան  զեկույցը,  նշանավորվում է «կայուն զարգացում» հասկացության առավել շատ հղվող սահմանման  ձևակերպմամբ2,  ըստ  որի՝  կայուն  է  համարվում  այնպիսի  զարգացումը,  որը  հնարավորություն  է  ընձեռում  բավարարել  ներկա  պահանջմունքները,  առանց  վտանգելու  ապագա  սերունդների  համար  նման  հնարավորությունը։
  Վերջինս  հիմք  հանդիսացավ  կայուն  զարգացման  գաղափարախոսության  հետագա  ինստիտուցիոնալացման  համար։
  Մասնավորապես, 1992 թ. Ռիոյի Երկրի գագաթնաժողովում ընդունվեց 21-րդ դարում  շրջակա  միջավայրի  պահպանության  և  զարգացման  օրակարգային 
փաստաթուղթ՝ «Օրակարգ 21» անվամբ, որում արդեն հռչակվեց համընդհանուր ընկալումն այն մասին, որ էկոլոգիական խնդիրները գլոբալ բնույթ 
ունեն,  հանուն  որոնց  լուծման  անհրաժեշտ  է  ջանքերի  համատեղում  և 
միասնական պայքար։
 Այդպիսով համաձայնություն ձեռք բերվեց, որ յուրաքանչյուր  երկիր  պետք  է  ընդուներ  և  առաջնորդվեր  կայուն  զարգացման 
ռազմավարությամբ,  որը  կհանդիսանար  վերջիններիս  զարգացման  ուղենիշային  փաստաթուղթը1։
  Նախատեսվում  էր  տնտեսական  զարգացման, 
սոցիալական  արդարության  և  շրջակա  միջավայրի  պահպանության  ուղղությամբ իրականացվող քաղաքականությունների ներդաշնակեցում։
 Ժամանակը վկայեց, որ նման քաղաքականությունը գործնականում շատ ավելի  բարդ  է  կիրառել,  և  իրական  առաջընթաց  գլոբալ  առումով  չգրանցվեց, 
քանի որ ազգային մակարդակում տնտեսական աճի բարձր ցուցանիշների 
ապահովման  նպատակադրումը  շատ  ավելի  առաջնահերթ  է,  քան  նշված 
մյուս երկու բաղադրիչների ապահովման ուղղությամբ ներդրվող ջանքերը։
Արդյունքում, եթե 1992  թ. համեմատ 2014 թ. արձանագրվել է գլոբալ 
տնտեսության մոտ 68%-ով2 աճ, մյուս կողմից բնակչության աննախադեպ՝ 
7.26  մլրդ3  աճ՝  2014  թ.  1992  թ.  5.5  մլրդի  համեմատ,  ապա  զարգացման 
գործող  մոդելները  շարունակել  են  առավել  մեծ  վտանգ  սպառնալ  շրջակա 
միջավայրին։
 1970 թ. համեմատ 2008 թ. գլոբալ կենսաբազմազանությունը  մոտ  28%-ով4  կրճատվել  է,  իսկ  մարդկությանն  անհրաժեշտ  էկոհամակարգային ծառայությունների մոտ 2/3-ը5 նվազման ընթացքում են։
 Ածխաթթու գազի արտանետումների ծավալը 2011 թ. 1990 թ. համեմատ աճել է 
56.1%-ով6։
 Այս ամենը մեծացնում է կլիմայի փոփոխության ռիսկերը՝ հնարավոր բոլոր բացասական հետևանքներով։
Նման  վիճակագրությունը,  ինչպես  նաև  2008-2010  թթ.  Ֆինանսատնտեսական  ճգնաժամը  ստիպեցին  միջազգային  հանրությանը 
վերսկսել ժամանակակից  տնտեսական պարադիգմայի փոփոխման վերաբերյալ բանավեճերը։
Հաճախ քննարկվող թեմաներից էր երկրների կողմից «կանաչ» տնտեսության սկզբունքների ներդրումը ՝ որպես ռեսուրսների կրճատման և կլիմայի  փոփոխության  դեմ  պայքարի  միջոց,  այսինքն՝  առկա  խնդիրների 
հաղթահարման  նպատակով  առավել  շեշտադրվում  էր  տնտեսական  գործիքների կիրառման անհրաժեշտությունը։
http։
//data.worldbank.org/indicator/NY.GDP.MKTP.CD/countries.  
3 World Development Indicators։
 Population dynamics 2.1, The World Bank, 2015, 
http։
//wdi.worldbank.org/table/2.1. 
Resilient Planet։
 A future worth choosing”. NY։
 United Nations, 2012, p. 19, 
6  World  Development  Indicators։
  Trends  in  greenhouse  gas  emissions  3.9,  The  World  Bank, 
2015, http։
//wdi.worldbank.org/table/3.9. 
Գլոբալ հարթակում այդ գաղափարն առաջին անգամ միջկառավարական մակարդակում քննարկվել է 2005 թ. Բնապահպանության և զարգացման 5-րդ նախարարական համաժողովում։
Հետագայում՝  2012  թ.,  ՄԱԿ  Ռիո+20  կայուն  զարգացման  գագաթնաժողովի հռչակագրում1, արդեն հստակ ամրագրվեց, որ «կանաչ» տնտեսությունը  կայուն զարգացման  հանգեցնող գործողությունների վրա  հիմնված 
ուղի  է։
  Այսինքն՝  միջազգային  հարթակներում  համաշխարհային  զարգացման  նոր  պարադիգմայի  անկյունաքարային  տարրերից  է  դիտարկվում 
«կանաչ»  տնտեսությանն  անցումը՝  որպես  ահագնացող  բնապահպանական խնդիրների լուծման և ներդաշնակ տնտեսական աճի ուղի։
Համաձայն  Միավորված  ազգերի  կազմակերպության  Բնապահպանական ծրագրի զեկույցի2՝ «կանաչ» տնտեսությունը տնտեսական համակարգ 
է, որը հանգեցնում է մարդկանց բարեկեցության աճին և սոցիալական արդարության՝  միաժամանակ  զգալիորեն  կրճատելով  բնապահպանական 
ռիսկերը և ռեսուրսային սակավությունը։
Այս  համակարգի  շրջանակում  ներդրումային  որոշումներ  կայացնելիս 
տնտեսվարող սուբյեկտներն առաջնորդվում են հետևյալ սկզբունքներով. 
1.  ածխածնային արտանետումների և աղտոտման կրճատում,  
2.  էներգետիկ և ռեսուրսային արդյունավետության ընդլայնում, 
3.  կենսաբազմազանության և էկոհամակարգային ծառայությունների կորստի 
կանխում։
Բազմաթիվ հրապարակումների ուսումնասիրությունից կարելի է հանգել  այն  եզրակացության,  որ  «կանաչ»  տնտեսության  պայմաններում 
ներդրումային առաջնահերթությունը տրվում է հետևյալ ոլորտներին3. 
  վերականգնվող էներգետիկա, 
  էներգաարդյունավետ կառույցներ, 
  ցածր ածխածնային տրանսպորտ, 
  էկոտուրիզմ, 
  կայուն գյուղատնտեսություն և անտառների կառավարում, 
  կայուն ձկնաբուծություն, 
  մաքուր տեխնոլոգիաներ և արդյունաբերական պրոցեսներ, 
  թափոնների բարելավված կառավարում, 
  ջրամատակարարման բարելավում։
Այդ  ներդրումները  պետք  է  ուղեկցվեն  պետական  ծախսերի  և  աջակցության  այնպիսի  ուղղվածությամբ,  որոնք  կխթանեն  ներդրումներն  այդ 
ոլորտներում՝  այդպիսով  ստեղծելով  բարենպաստ  միջավայր։
  Այսինքն՝  միջավայրաստեղծ  կամ  շրջանակային  քաղաքականության  միջոցառումները 
պետք  է  թիրախավորեն  մասնավորապես  «կանաչ»  նորարարությունները, 
պետական  գնումները  և  հարկային  համակարգի  բարեփոխումները։
  Ընդ 
Reform”, UNEP, 2010, p. 3, և հեղինակի դիտարկումներ. 
որում,  այս  գործընթացը  պետք  է  ուղեկցվի  համապատասխան  ստանդարտների և վերահսկողական համակարգի ներդրմամբ և սպառողների և 
արտադրողների շրջանում իրազեկվածության ընդլայնմամբ։
Ըստ այդմ, «կանաչ» տնտեսության շրջանակը սխեմատիկորեն կարելի 
է ներկայացնել հետևյալ գծապատկերով. 
«Կանաչ» ներդրումներ 
Ոլորտներ 
 Վերականգնվող 
էներգետիկա 
 Ցածր ածխածնային 
տրանսպորտ 
 Էներգաարդյունավետ 
կառույցներ 
 Էկոտուրիզմ 
 Կայուն 
Բարենպաստ 
միջավայր ապահովող 
քաղաքականություն 
 «կանաչ» նորարարու «կանաչ» գնումներ 
 «կանաչ» հարկային 
թյուններ 
բարեփոխումներ 
 համապատասխան 
ստանդարտներ և 
վերահսկողություն 
 իրազեկվածության 
ընդլայնում սպառողների և արտադրողների 
շրջանում 
 «Կանաչ» աշխատատեղեր 
 «Կանաչ» 
ապրանքներ 
գյուղատնտեսություն և 
անտառների կառավարում 
 Կայուն ձկնաբուծություն 
 Մաքուր տեխնոլոգիաներ 
և արդյունավերական 
պրոցեսներ 
 Թափոնների բարելավված 
կառավարում 
 Ջրամատակարարման 
բարելավում 
Գծ. 1 
Ձախ  մասում  ներկայացվում  են  միջավայրաստեղծ  կամ  շրջանակային 
քաղաքականության  ուղղությունները,  որոնք  խթանիչ  և  կարգավորիչ  ազդեցություն պետք է ունենան «կանաչ» տնտեսության պոտենցիալ ունեցող 
ոլորտներ  ներդրումների  ուղղորդման  համար։
  Արդյունքում  տնտեսությունում կստեղծվեն «կանաչ» աշխատատեղեր և կարտադրվեն «կանաչ» ապրանքներ։
 Ընդ որում, այս համատեքստում «կանաչ» հատկանիշով բնորոշվող հասկացությունները կամ գործունեության տեսակները հանգեցնում են 
ածխածնային արտանետումների և աղտոտման կրճատման, էներգետիկ և 
ռեսուրսային  արդյունավետության  ընդլայնման  և  կենսաբազմազանության,  ինչպես  նաև  էկոհամակարգային  ծառայությունների  կորստի  կանխման։
ՀՀ  ծրագրային  և  իրավական  դաշտի  վերլուծութան  արդյունքում  կարող ենք եզրակացնել, որ «կանաչ» տնտեսության տարրերը ներառված են 
մի  շարք  ոլորտային  ռազմավարական  և  ծրագրային  փաստաթղթերում  և 
իրավական  ակտերում.  մասնավորապես՝  պլանավորման  համընդգրկուն 
փաստաթղթերում,  ինչպիսիք  են  ՀՀ  հեռանկարային  զարգացման  20142025  թթ.  ռազմավարական  ծրագիրը,  ՀՀ  կառավարության  2014-2017 
թթ. ծրագիրը։
 Ոլորտային  փաստաթղթերից են Բնապահպանության ոլորտի նորարարական ֆինանսատնտեսական մեխանիզմների ստեղծման հայեցակարգը  (2013  թ.),  «Շրջակա  միջավայրի  վրա  ազդեցության  գնահատման  և  փորձաքննության  մասին»  ՀՀ  օրենքը  (2014  թ.),  ՀՀ  էներգախնայողության  և  վերականգնվող  էներգետիկայի  ազգային  ծրագիրը  (2007  թ.) 
և մի շարք այլ ոլորտային փաստաթղթեր։
Միաժամանակ,  Հայաստանում  զարգացման  տարբեր  միջազգային 
կազմակերպությունների  աջակցությամբ  իրականացվում  են  մի  շարք 
ծրագրեր  նշված  ոլորտներում։
  Կարելի  է  նշել  Եվրամիության  Արևելյան 
գործընկերություն ծրագիրը, Համաշխարհային բանկի, Ասիական զարգացման բանկի, Վերակառուցման և զարգացման եվրոպական բանկի բազմաթիվ ոլորտային ներդրումային ծրագրեր։
Երկրների  փորձի  վերլուծությունը  վկայում  է,  որ  «կանաչ»  տնտեսության  սկզբունքների  ներդրման  գործընթացը  բնորոշվում  է  տարբեր  հարթություններում առկա մի շարք խնդիրներով և խոչընդոտներով։
Ընդհանուր  քաղաքականության  տեսանկյունից  նման  բարեփոխումների  համար  անհրաժեշտ  պայման  է  դիտարկվում  քաղաքական  կամքի 
առկայությունը՝  մեկնարկած  գործընթացների  շարունակականությունն 
ապահովելու  և  բարեհաջող  կայացնելու  նպատակով։
  Ընդ  որում,  միջազգային  կազմակերպությունների  հետ  համագործակցության  տարբեր  ձևաչափերը, ինչպես նաև գիտական հետազոտությունները կարող են կատալիզատոր  հանդիսանալ  այդ  գործընթացների  առաջմղման  գործում։
  Չափազանց կարևոր է էկոլոգիական կրթվածության ապահովումը դեռ վաղ տարիքից՝  բնակչության  շրջանում  պատասխանատու  սպառողական  և  արտադրական վարքագիծ ձևավորելու նպատակով։
ՀՀ  առնչվող  օրենսդրական  դաշտի  վերլուծությունը  վկայում  է,  որ  չափազանց  կարևոր  է  բնապահպանական  օրենսդրության  արդիականացումը,  այդ  թվում՝  շրջակա  միջավայրի  վրա  ազդեցության  գնահատման  և 
ռազմավարական  էկոլոգիական  գնահատման  օրենսդրական  շրջանակի 
կայացման,  բնօգտագործման  և  բնապահպանական  վճարների  վերանայման,  էկոհամակարգային  ծառայությունների  վճարների  համակարգի 
ներդրման  միջոցով  և  այլն։
  Պետության  կողմից  տրամադրվող  բնապահպանական  տեսանկյունից  ոչ  արդյունավետ  սուբսիդիաների  վերանայումը, 
«կանաչ»  պետական  գնումների  և  էկոպիտակավորման  համակարգի  ներդրումը նույնպես համարվում են համակարգի բաղադրիչ տարրերից։
Տնտեսության  ոլորտների  առումով  մի  շարք  դժվարություններ  են  առկա  մի  կողմից  տնտեսական  զարգացման  առաջնահերթության,  մյուս  կողմից՝  հանքային  արդյունաբերության  և  մաքուր  գյուղատնտեսության  ու 
տուրիզմի համատեղման առումով։
 Անհրաժեշտ է դեռևս քայլեր ձեռնարկել 
«կանաչ»  տրանսպորտի  սկզբունքների  ներդրման  ուղղությամբ,  կանոնակարգել  ձկնաբուծության,  սերմերի  ներկրման  և  թունաքիմիկատների  օգտագործման  ոլորտները,  մշակել  և  ընդունել  «կանաչ»  տեխնոլոգիաների 
ներդրմանը նպաստող ստանդարտներ և տեխնիկական կարգավորումներ։
Նման  բարեփոխումների  իրականացումն  ապահովելու  նպատակով 
անհրաժեշտ  է  նաև  ոլորտային  հետազոտությունների  միջոցով  բացահայտել ֆինանսական կարիքները։
Ներկայումս  բնագավառի  հիմնական  ծրագրերն  իրականացվում  են 
միջազգային  դոնոր  կազմակերպությունների  հետ  համագործակցությամբ։
Այս  առումով,  հաշվի  առնելով  հատկապես  մասնավոր  հատվածի  մեծ  դերակատարումը նշված գործընթացներում, քանի որ ներդրումների մեծ մասը  պետք  է  իրականացվեն  հենց  մասնավոր  կազմակերպությունների  կողմից, անհրաժեշտ է մասնավոր ներդրումների խթանման նպատակով վարկավորման այնպիսի սխեմաներ և ֆինանսավորման  այնպիսի մեխանիզմներ  կիրառել,  որոնք  հնարավորություն  կընձեռեն  տնտեսական  շահը  համադրել էկոլոգիական նկատառումների հետ։
Այսպիսով, կարելի է եզրակացնել, որ Հայաստանն արդեն իսկ ընդգրկված  է  զարգացման  միջազգային  գործընթացներում  և  երկրում  համապատասխան  ուղղություններով  բարեփոխումներ  իրականացվում  են,  սակայն 
առաջնահերթ  ուղղությունները  հատկապես  միջավայրաստեղծ  քաղաքականության  մասով  ծրագրային  մակարդակում  թիրախավորելու,  առնչվող 
օրենսդրական  դաշտը  վերանայելու,  ինչպես  նաև  համապատասխան  գերակա  ոլորտները  բացահայտելու  և  հասցեական  աջակցություն  տրամադրելու  նպատակով  անհրաժեշտ  է  դեռևս  համապատասխան  ուսումնասիրություններ կատարել և գնահատել երկրի պոտենցիալը, այնուհետև զարգացման տվյալ փուլի կարիքներից ելնելով՝ համապատասխան ռազմավարական կամ հայեցակարգային փաստաթղթում սահմանել երկրի գերակայությունները  «կանաչ»  տնտեսության  սկզբունքների  ներդրման  ուղղությամբ՝։
ԱՆՑՈՒՄԸ «ԿԱՆԱՉ» ՏՆՏԵՍՈՒԹՅԱՆ՝ ՈՐՊԵՍ ԿԱՅՈՒՆ ԶԱՐԳԱՑՄԱՆ 
Լուսինե Հարությունյան 
ՆԱԽԱՊԱՅՄԱՆ 
Բանալի բառեր՝ կայուն զարգացում, «կանաչ»տնտեսություն, շրջանակային 
քաղաքականություն, ներդրումներ 
։
