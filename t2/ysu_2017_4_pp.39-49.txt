ՍԻՐԻԱԿԱՆ ՃԳՆԱԺԱՄԻ ԱՐԴՅՈՒՆՔՈՒՄ ՀՀ ՆԵՐԳԱՂԹԱԾՍԻՐԻԱՀԱՅԵՐԻ ԿՐՈՆԱԿԱՆ ՎԱՐՔԱԳԻԾԸՇուրջ  չորս  տարի  է, ինչ  սիրիահայերը  Սիրիայում  տիրող  իրավիճակի  հետևանքով  լքել  են  Սիրիան,  և  նրանց  զգալի  զանգվածը  եկել  է  Հայաստան1։
Երկրում  առկա  բազմաթիվ  սոցիալ-տնտեսական  խնդիրների  կողքին  նրանքբախվում են Հայաստանում, ինչպես նաև Սփյուռքում հայի ինքնությունը կազմող,  բայց,  միևնույն  ժամանակ  տարբերվող  մշակութային,  լեզվական,  կրոնական բազմաթիվ հարցերի, որոնք պակաս կարևոր ազդեցություն չեն ունենումհայաստանյան  իրականությանը  նրանց  ադապտացիայի,  առավելապես  փոխադարձ  հանդուրժողականության  և  համագործակցության,  ազգային  արժեհամակարգի շուրջ համախմբված հայրենակիցների հետ հայրենիքում ապրելուգործընթացի  վրա։
  Այս  համատեքստում  հատկապես  կարևոր  է  սիրիահայերիկրոնական  վարքագծի  բացահայտումը,  որը  հնարավոր  է  դարձել  մեր  կողմից2014 թ.-ին անցկացված հետազոտության շնորհիվ2։
Հայերը Սիրիայում բնակություն են հաստատել հնագույն ժամանակներից։
Տիգրան Բ Մեծի օրոք Ասորիքի (Սիրիայի) զգալի մասը որոշակի ժամանակահատված  (մ.թ.ա.  80-60-ական  թթ.)  ընդգրկվել  է  հայկական  տերության  կազմում։
 Հայկական աղբյուրները հիշատակում են, որ այդ ժամանակ հայերի մեծգաղթ  է  տեղի  ունեցել  դեպի  Սիրիայի  հյուսիսային  շրջաններ3։
  Սիրիահայ համայնքը մեծապես համալրվել է 1915 թվականին, երբ Հայոց ցեղասպանությունից հետո մեծ թվով հայեր են գաղթել Սիրիա։
 Սկզբնական շրջանում հայ գաղթականներն  ապրել  են  ծանրագույն  պայմաններում`  հիմնականում  վրանային1  Ըստ  ՀՀ  սփյուռքի նախարարության  տրամադրած  տվյալների` 2014  թ.  փետրվարի  դրությամբՀայաստանում բնակվում են շուրջ 11.000 սիրիահայեր, մոտ 2.800 ընտանիք։
2 Էթնոսոցիոլոգիական հետազոտությունն անցկացվել է սոցիոլոգիայում կիրառվող քանակականև  որակական  մեթոդաբանությամբ՝  184  ձևայնացված  և  36  խորին  հարցազրույցներ  սիրիահայընտանիքների շրջանում՝ Երևանում և մարզերում 2014 թ. ընթացքում, և փորձագիտական հարցազրույցներ,  որոնք  անցկացվել  են  սիրիահայերի  խնդիրներով  զբաղվող  ՀԿ-ների,  բարեգործական  հիմնադրամների,  կրոնական  հաստատությունների,  ինչպես  նաև  ՀՀ  տարածքային  կառավարման նախարարության  Միգրացիոն գործակալության  ներկայացուցիչների,  ՀՀ  սփյուռքի  նախարարության սիրիահայերի հարցերով զբաղվող աշխատանքային խմբի հետ։
 Քանակական մեթոդի դեպքում սեռատարիքային կազմի ներկայացուցչությունն ապահովելու համար ընտանիքիցպատահականորեն ընտրվել է մեկ հոգի՝ ըստ ծննդյան օրվա սկզբունքի։
 Խորին հարցազրույցների դեպքում ընտրության չափանիշներ են հանդիսացել սեռը, տարիքը և զբաղվածությունը։
3 Տե՛ս Աբրահամյան Ա. Գ., «Համառոտ ուրվագիծ հայ գաղթավայրերի պատմության», հատոր Ա,Երևան, 1964, էջ 428։
ճամբարներում։
 Բնական է, որ սկզբնական փուլում հայերը մտադրություն չենունեցել  վերջնականորեն  հաստատվելու  Սիրիայում,  որտեղ  նրանք  հայտնվելէին  միանգամայն  նոր,  ինչ-որ  իմաստով  խորթ  մի  միջավայրում,  որն  ուներտարբերակիչ մի շարք գործոններ` էթնիկ, կրոնական, լեզվական, մշակութայինև այլն։
 Սակայն հետագայում նրանք հաշտվեցին Սիրիայում հաստատվելու իրականության հետ, իսկ նշված գործոնները պարզապես նպաստեցին հայ տարագիրների էթնիկ և մշակութային ինքնության պահպանմանը4։
Սիրիայում հայը, երկրի սահմանադրության համաձայն, համարվում է սիրիացի  արաբ  քաղաքացի`  իր  համայնքային-եկեղեցական  պատկանելիությամբ։
 Այդ համայնքները երեքն են`•  Հայաստանյայց առաքելական եկեղեցու համայնք։
 Ունի երկու թեմ՝ Բերիո  (առաջնորդանիստը՝  Հալեպի  Սրբոց  Քառասնից  Մանկանց  եկեղեցի),  որըենթակա  է  Անթիլիասին,  և  Դամասկոսի  (առաջնորդանիստը՝  Դամասկոսի  Ս.Սարգիս եկեղեցի), որը ենթակա է Էջմիածնին։
•  Հայ կաթողիկե համայնք։
 Առանձին թեմ և թեմակալ ունի միայն Հալեպքաղաքը։
•  Հայ  ավետարանական  համայնք,  որն  իր  եկեղեցիներով  կապված  էՄերձավոր  Արևելքի  հայ  ավետարանական  եկեղեցիների  միության  հետ։
  Թեմական առաջնորդի նստավայրը ևս Հալեպ քաղաքն է5։
Սիրիահայ  համայնքում  կա  նաև  չորրորդ  զանգվածը,  որը  սիրիական  լատինական համայնքի մաս է կազմում, և որի եկեղեցական ծիսական լեզուն արաբերենն է։
Կրոնական  վարքագծի  ուսումնասիրության  ցուցիչներից  մեկը  կրոնինկատմամբ վերաբերմունքի բացահայտումն է։
 Այն հարցին, թե ինչպիսի վերաբերմունք  ունեն  կրոնի  նկատմամբ,  Հայաստան  տեղափոխված  սիրիահայերի98  %-ը  նշել  է,  որ  հավատում  է  (տե՛ս  աղյուսակ1)։
  Շատ  փոքր  զանգված,  այսինքն` հարյուրից մեկն է, որ անտարբեր է (1%) կամ չի հավատում (1%), ընդ որում՝  նրանք  առաքելական  եկեղեցու  հետևորդներ  են։
  Համեմատության  համար բերված են նաև ՀՀ չորս քաղաքներում գրեթե նույն ժամանակահատվածում անցկացված էթնոսոցիոլոգիական հետազոտության արդյունքները։
6Աղյուսակ 1.ՀՀ հայերի և սիրիահայերի կրոնական վարքագծի համեմատական պատկերը, (%)ՎերաբերմունքըկրոնինկատմամբՍիրիահայեր,ՀՀ, 2014 թ.Վանաձոր,Տաշիր,2012 թ.Հրազդան2013 թ.Սիսիան,2015 թ.ՀՀ քաղաքայինբնակավայրեր(միջինթվաբանական)4  Տե՛ս  Гриншилдс  Х.  Т.,  Поселение  армянских  беженцев  в  Сирии  и  Ливане  в  1915-1939гг.,Ереван, 1982, էջ 10։
5  Տե՛ս  Փաշայան  Ա.,  Հարությունյան  Լ.,  «Սիրիայի  հայ  համայնքը.  արդի  հիմնախնդիրներ»,Երևան, 2011, էջ 12-13։
6 Տե՛ս Մկրտչյան Ս., Դաշտային ազգագրական նյութեր (այսուհետև՝ ԴԱՆ), Լոռվա մարզի քաղաքային բնակավայրեր` Վանաձոր, Տաշիր՝ 2012 թ., Հրազդան՝ 2013թ., Սիսիան՝ 2015 թ.։
Հավատում էԱնտարբեր էՉի հավատումԸնդամենըԻնչպես  տեսնում  ենք  Աղյուսակ  1-ի  տվյալներից,  Հայաստանում  ապրողհայերի մոտ էական տարբերություններ կան` համեմատած սիրիահայերի ընդհանուր  կրոնական  վարքագծի  հետ։
  Նկատվում  է  անհավատների  կտրուկ  աճ(ավելի  ճիշտ`  իրենց  հավատացյալ  չհամարողների),  այսինքն`  մերժողականդիրքորոշում ունեցողները մի դեպքում երեք (Լոռվա մարզի քաղաքային բնակավայրեր), մյուս դեպքում` վեց (Սիսիան քաղաք) անգամ ավելի են, քան սիրիահայերը։
 Անտարբեր զանգվածը գերակշռում է և՛ Հրազդանի (ութ անգամ), և՛Վանաձորի և Տաշիրի (տասն անգամ) բնակիչների շրջանում` ի տարբերությունսիրիահայերի և Սիսիան քաղաքի բնակչության։
 Իսկ ընդհանուր առմամբ համեմատելով  այս  քաղաքների  միջին  թվաբանական  ցուցանիշի  հետ՝  տեսնումենք, որ սիրիահայերի շրջանում կրոնի նկատմամբ հավատը բավականին ամրապնդված է` համեմատությամբ արևելահայերի զանգվածի, որոնց մեջ անհավատները մոտ վեց, իսկ մերժողական դիրքորոշում ունեցողները` երեք անգամավելին են։
Ըստ Աղյուսակ 2-ի տվյալների` Հայաստանում գտնվող սիրիահայերի մեծմասը Հայ առաքելական եկեղեցու հետևորդներ են, և բացի հալեպահայ մեծաթիվ համայնքից՝ նրանք ներկայացնում են Դամասկոս, Կամիշլի, Ռաքքա, ԴերԶոր բնակավայրերը։
 Հայ կաթողիկե եկեղեցու դավանորդները` միայն Հալեպ,իսկ  Ավետարանական  եկեղեցունը  Հալեպ  և  Քեսաբ  համայնքներից  տեղափոխված հայերն են։
Աղյուսակ2.Սիրիահայերի դավանաբանական բնութագիրը` ըստ բնակավայրի (%)ԸնդամենըԴավանաբանական ուղղվածությունՀայՀայՀայառաքելականկաթողիկեավետարանականԲնակավայր,որից տեղափոխվել ենսիրիահայերըԴամասկոս ՀալեպՔեսաբԿամիշլիՌաքքաԴեր ԶորԸնդամենըՈրակական  հետազոտության  արդյունքների  վերլուծությունը  թույլ  է  տալիս ասել, որ, չնայած դավանաբանական տարբեր ուղղվածությունների, սիրիահայերն  այս  հարցում  հանդուրժողականություն  են  ցուցաբերում  միմյանց  ևհայաստանցիների նկատմամբ, և որ հատկանշական է` այդ բառի ոչ թե բացասական,7  այլ  դրական  ընկալմամբ,  այն  է`  միմյանց  կրոնադավանաբանականարժեքների  ու  գաղափարների  ճանաչողություն,  ընդունում  և  հարգանքմիմյանց նկատմամբ։
 «Մեր եկեղեցին Կաթողիկե եկեղեցին է։
 Կինս առաքելական է (երևանցի), հակասություն չի առաջանում, որովհետև մասնավոր բան մըչկա։
 Ասենք, մենք միջուկին ենք նայում, կեղևին` չէ։
 Միջուկն ասում է, որ երկուսիս հավատն էլ նույնն է»։
8 Միևնույն կրոնի շրջանակներում տարբեր դավանանքների միջև ընդհանրությունը նույն կրոնի մեջ է։
 Սրա լավագույն օրինակը հենց ցույց է տալիս սիրիահայ համայնքը, որի  դավանանքային  երեք  շերտերն  էլ`  հայ  առաքելականներ,  հայ  կաթոլիկներ  և  հայ  ավետարանականներ,  սերտորեն  ինտեգրված  ենմիմյանց հետ և կազմում են միասնական ամբողջություն։
 Կրոնական հանդուրժողականության վրա հիմնված ինտեգրացիան և համերաշխությունն այնքանեն խորացել, որ Սիրիայի և Հայաստանի հայ ավետարանական և կաթողիկե եկեղեցիներ այցելում են նաև առաքելական հայերը։
 «Ես Հայ կաթողիկե եկեղեցու հետևորդ եմ։
 Մեխանիկական բաներ չեմ սիրում, ինձ համար դա կարևորչէ։
 Ես ման չեմ գալիս անպայման Կաթողիկե եկեղեցի լինի, որ գնամ։
 Ես բոլորեկեղեցիներն  էլ  գնում  եմ։
  Հավատքը  իմ  և  Աստծո  միջև  է.  ոչ  մեկն  ինձ  չի  ասում՝ սենց մտածի՛ր ու սենց հավատա՛ կամ խաչ մի՛ հանիր և այլն»։
9 Բոլորովին պատահական  չէ  սիրիահայերի այն  գիտակցումը,  որ  գլխավորը  քրիստոնեական  հավատքն  է,  դավանանքը  երկրորդական  նշանակությունունի, քանզի հայության տարբեր դավանանքային  հատվածների միջև փոխադարձ  համերաշխությունը  ապահովում  են  շատ  կարևոր  երկու  աշխարհայացքային հիմքեր`•  ազգային բարձր ինքնագիտակցությունը,•  ընդհանուր քրիստոնեական կրոնը։
Առաջինը  ենթադրում  է  կրոնադավանանքային  պատկանելիության  փոխարեն  ընդհանուր  ազգային  պատկանելիության  գիտակցության  բարձրացում, այսինքն` առաջին հերթին հայ, այլ ոչ թե  առաքելական, կաթողիկե  կամավետարանական  լինելու  զգացողության  առաջքաշում։
  Երկրորդը  միևնույնկրոնին  պատկանող  դավանանքային  տարբեր  շերտերի  գիտակցության  մեջընդհանուր  կրոնական  պատկանելիության  գիտակցության  խթանումն  է,  այսինքն`  առաջին  հերթին  քրիստոնյա,  այլ  ոչ  թե  առաքելական,  կաթողիկե  կամավետարանական լինելու զգացողություն։
7  Բացասական  ընկալմամբ  կրոնական  հանդուրժողականությունը  ենթադրում  է  անտարբերություն  ուրիշների  կրոնադավանաբանական  հայացքների  ու  արժեհամակարգի  նկատմամբ,  ինչիարդյունքում  ապահովվում  է  կրոնական  հողի  վրա  թշնամանքի  ու  բախումների  բացակայությունը։
8  Տե՛ս  Հակոբյան  Գ.,  ԴԱՆ,  ք.  Երևան,  2014,  Հարցազրույց  հիսունամյա  սիրիահայ  տղամարդուհետ։
9 Տե՛ս Հակոբյան Գ., ԴԱՆ, ք. Երևան, 2014, Հարցազրույց հիսունհինգամյա սիրիահայ կնոջ հետ։
Սիրիահայ  համայնքում  վերջինս  լիովին  գիտակցված  էր,  քանզի  մահմեդական  շրջանում  կրոնը  ինքնության  պահպանման  կարևորագույն  գործոնն  էեղել.  «Որ իսլամական աշխարհի մեջ  ապրեցինք,  մենք  համարվեցինք կրոնական փոքրամասնություն։
 Վավերացումը էդպես էր։
 Ուրեմն, մենք պարտավորէինք Սիրիայի մեջ ըլլալ հայ, քրիստոնյա և դավանանքի ենթակա` կա՛մ առաքելական, կա՛մ կաթոլիկ, կա՛մ ավետարանչական։
 Չի կարելի ազատ լինել կամորին  ուզել  պատկանել.  դա  արձանագրված  պետք  է  լինի  պետականորեն,  որմենք ունենանք մեր դավանանքը»։
10 Չնայած դավանանքային հարցում սիրիահայերի հանդուրժողականությանը`  նրանց  մոտ  անհանդուրժողականություն  է  նկատվում  Հայաստանում  ապրող  հայերի  նկատմամբ`  վերջիններիս  հավատի  պակասի/բացակայության,  եկեղեցու  և  եկեղեցական  արարողությունների  նկատմամբ  անտարբերության,պատարագներին  այլ  կրոնական  ուղղության  ներկայացուցիչների  առկայության,11 կրոնական տոների չիմացության, դրանք ըստ էության չնշելու, ինչպեսնաև քրիստոնեական արժեհամակարգի կրողներ չլինելու պատճառով։
 «Ինչ որտեսել եմ երևանցի հայերի մեջ, կարող եմ ասել, որ այստեղի հայերը Աստծուցավելի հեռու են։
 Այստեղ խոսակցությունների ժամանակ պատահել է, որ հինգից չորսը ասել են, որ չեն հավատում Աստծուն։
 Հարցրել եմ` ինչո՞ւ, պատասխան չկա։
 Իմ կարծիքով, դա ընտանիքի դաստիարակությունից է գալիս...»։
12 Խորին  հարցազրույցների  վերլուծությունը  թույլ  է  տալիս  ընդհանրացնելբոլոր այն պատճառները, որոնք սիրիահայերը դնում են Հայաստանում ապրողհայերի կրոնական վարքագծի հիմքում։
 Դրանք են` •  էթնիկ և կրոնական այլ միջավայրում սիրիահայերի ազգային և կրոնական  ինքնությունը  պահելու  առաջնայնության  գիտակցում`  ի  տարբերությունհայաստանցի հայի, որն իր երկրում չունի այդ խնդիրը,•  խորհրդային  շրջանում  պետական  մակարդակով  իրականացվող  աթեիզմի քաղաքականություն, որն իր ազդեցությունն է ունեցել ոչ միայն ավագ ումիջին, այլ նաև երիտասարդ սերնդի ներկայացուցիչների կրոնական վարքագծի վրա,•  ընտանեկան  դաստիարակություն.  սա  նախորդ  մտքի  տրամաբանական  շարունակությունն  է,  որը  բազմաթիվ  գործոնների  հետ  մեկտեղ  կրում  էնաև խորհրդային տարիների ազդեցությունը, 10 Տե՛ս Հակոբյան Գ., ԴԱՆ, ք. Երևան, 2014, Հարցազրույց հիսունվեցամյա սիրիահայ տղամարդու հետ։
11 Խորին հարցազրույցների ժամանակ սիրիահայ մի երիտասարդ պատմում էր. «Անցած կիրակիպատարագ էի գնացել, տեսա, որ չորս կողմը պարսիկներ էին հավաքված։
 Պետք է մեկը զբաղվիայս հարցով, այսինքն` պատարագի շրջանում օտար անձը, եթե մտնի էլ եկեղեցի, պետք է երկուրոպեից  դուրս  գա։
  Իրենք  սաղ  եկեղեցու  մեջ  ման  էին  գալիս։
  Մենք  լինեինք,  հարյուր  տոկոսովիրեն դուրս կհանեինք»։
12  Տե՛ս  Հակոբյան  Գ.,  ԴԱՆ,  ք.  Երևան,  2014  թ.,  Հարցազրույց  քսաներկուամյա  սիրիահայ  կնոջհետ։
•  սոցիալ-տնտեսական  վատ  պայմաններ,  որոնք  ձեռք  են  բերում  առաջնայնություն  կրոնական  արժեհամակարգի  նկատմամբ`  արդարացնող  գործոնհամարվելով հայաստանցի հայերի համար,•  եկեղեցական կյանքով ապրելու ցանկության բացակայություն. այս համատեքստում  տեղին  կլինի  խոսել  «աշխարհիկություն»  երևույթի  մասին,  որը,երկրորդական  պլան  մղելով  կրոնական  արժեքները,  առաջնային  նշանակություն է տալիս աշխարհիկ կյանքի հարաբերություններին և գործունեության ոլորտներին,•  ազգային  մշակույթից  հեռացում,  օտարամոլություն,  որը,  ըստ  սիրիահայերի  դիտարկման,  ավելի  բնորոշ  է  երիտասարդ  սերնդի  ներկայացուցիչներին։
Սակայն սիրիահայերի անհանդուրժողականությունը շատ հաճախ էմոցիոնալ  մակարդակից  չի  անցնում  ոչ  միայն  այն  պատճառով,  որ  նրանք  գիտակցում  են  պատճառները,  այլ  նաև  ադապտացիայի  որոշակի  մակարդակ  էնկատվում  այս  համատեքստում`  շեշտադրելով  այն  հանգամանքը,  որ  սփյուռքահայ  համայնքներն  են  ընդօրինակել  հայաստանյան  կրոնական  ավանդույթներն  ու  սովորույթները,  և  հնարավոր  է,  որ  դրանք  աղավաղվել  են  և  նույնկերպ  չեն  դրսևորվում  սիրիահայերի  կենցաղում.  «Չես  կարող  այն  համակարգը, որով դու ապրել ես, պարտադրես ուրիշներին. մենք ենք եկել, մենք պետք էհարմարվենք»։
13 Հիմա  ներկայացնենք  այն  տվյալները,  թե  ինչպես  են  սիրիահայերը  վարքային մակարդակում արտահայտում իրենց հավատքը։
Աղյուսակ 3.Եկեղեցի այցելելու հաճախականությունը` ըստ տարիքային չափանիշի (%)ՀաճախականությունԸնդամենը56 և ավելի   ԸնդամենըՏարիքԵրբեք ԵրբեմնՄշտապեսԸնդամենըՈրակական  հետազոտության  արդյունքների  վերլուծությունը  թույլ  է  տալիս  ասել,  որ  եկեղեցի  այցելության  հենքում  հիմնականում  տոնածիսականբնույթի շարժառիթներն են և ոչ թե ժամանցային։
 Սակայն այս հարցին ավելիխորը  չանդրադառնալով`  նկատենք,  որ  սիրիահայերի  քսանից  մեկը  (5%)  Հայաստանում  երբեք  չի  գնացել  եկեղեցի,  ընդ  որում՝  նրանք  հավասարապես  և՛արական,  և՛  իգական  սեռի  ներկայացուցիչներ  են  (50%-50%  համամասնությամբ), իսկ տարիքային առումով` երիտասարդ և ավագ սերնդի անձինք (տե՛ս13  Տե՛ս  Հակոբյան  Գ.,  ԴԱՆ,  ք.  Աբովյան,  2014  թ.,  Հարցազրույց  երեսունիննամյա  սիրիահայտղամարդու հետ։
աղյուսակ  3)։
  «Ես  և՛  հավատացյալ  եմ,  և՛  չեմ։
  Ես  աթեիստ  չեմ,  բայց  ամենվայրկյան Աստծո փեշերը չեմ բռնում ու եկեղեցի էլ չեմ գնում»14։
Մշտապես եկեղեցի այցելողների թիվը բավականին մեծ է` 39%, և այս առումով  ավելի  ակտիվ  են  արական,  քան  իգական  սեռի  ներկայացուցիչները(56%-44% համամասնությամբ)։
 Տարիքային առումով ակնհայտ ակտիվությունէ  նկատվում  միջին  տարիքային  խմբում.  մշտապես  եկեղեցի  այցելողների  կեսից ավելին` 56%, 36-55 տարեկան սիրիահայերն են (տե՛ս աղյուսակ 3)։
Պետք է նկատել նաև, որ եկեղեցին այսօր սիրիահայերի համար ոչ միայնհոգևոր պահանջմունքի բավարարման միջոց է, այլ նաև առաջնային օղակներից մեկը, որը փորձում է սատար կանգնել նրանց սոցիալ-տնտեսական, առողջապահական,  կրթական  և  փաստաթղթային  հարցերում  հնարավորխորհրդատվություն տրամադրելու առումով, ինչպես նաև հայաստանցի հայերի հետ կանոնավոր հաղորդակցություն ապահովելու գործընթացում։
 Այս մասին են վկայում նաև եկեղեցիների ներկայացուցիչների հետ անցկացված հարցազրույցների  արդյունքները.  «Համագործակցելով  Հայ  ավետարանչական  ընկերակցության  հետ`  փորձում  ենք  հնարավորինս  օգնել  մեր  բոլոր  սիրիահայընտանիքներին։
  Հիմնականում  Ավետարանական  եկեղեցու  հետևորդներ  են,բայց դուռը բաց է բոլորի համար»։
15Քրիստոնեական  կյանքի  կարևոր  երևույթներից  է  նաև  պահք  պահելը,16և,  ի  տարբերություն  եկեղեցի  այցելության,  այնքան  էլ  լայն  տարածում  չունիսիրիահայերի  շրջանում.  նրանց  62%-ն  ընդհանրապես  պահք  չի  պահել։
  Սակայն  կան  սիրիահայեր  (9%),  որոնք  թե՛  Սիրիայում,  թե՛  Հայաստանում  մշտապես հետևում են պահոց օրերին, և, ինչպես տեսնում ենք աղյուսակ 4-ի տվյալներից,  նրանք  մեծ  մասամբ  իգական  սեռի  (63%)  ներկայացուցիչներն  են։
  Տարիքային  չափանիշի  հետ  համադրության  արդյունքում  ստացվել  է  հետևյալպատկերը.  պահոց  օրերին  մշտապես  հետևողները  մեծ  մասամբ  (50%)  միջին(36-55) տարիքի սիրիահայերն են։
Աղյուսակ 4. Պահք պահելու հաճախականությունը` ըստ սեռի (%)ՀաճախականությունԸնդամենըՍեռԱրականԻգականԸնդամենըԵրբեք 14 Տե՛ս Հակոբյան Գ., ԴԱՆ, ք. Երևան, 2014, Հարցազրույց հիսունվեցամյա սիրիահայ կնոջ հետ։
15  Տե՛ս  Հակոբյան  Գ.,  ԴԱՆ,  ք.  Երևան,  2014,  Հարցազրույց  Հայ  ավետարանական  եկեղեցուհովվի հետ։
16  Պահքը  (պասը)  ուտելիքի  կամ  դրա  առանձին  տեսակների  համար  որոշակի  ժամկետով  սահմանված  արգելքն  է,  կերակուրներից  լրիվ  կամ  մասնակի  հրաժարումը։
  Պահքի  արտահայտածկարևոր  իմաստը  ինքնաքննության  ու  խոկումի  ժամանակաշրջանն  է,  հատկապես  Մեծ  պահոցշրջանը,  երբ  հավատացյալները  ոչ  միայն  կերակուրներից  են  հրաժարվում,  այլև  հեռու  են  մնումմարմնական  հաճույքներից, ապաշխարությամբ  և  աղոթասացությամբ  չափավոր,  զուսպ  կյանքվարում։
  Քրիստոնեության  մեջ  պահքը  հավատի  ամրապնդման  միջոց  է,  որն  ունի  նաև  մաքրագործական և ճգնակեցական նշանակություն։
 Այն քրիստոնեական եկեղեցական կյանքի կարևորերևույթներից է։
ԵրբեմնՄշտապեսԸնդամենըԿարևոր հարցերից է նաև սիրիահայերի կրոնական վարքագծի և տոներիտարածվածության  փոխկապվածությունը,  քանզի  ավանդական  տոները  եկեղեցական տոնացույցի հենքը կազմող գլխավոր տոներն են և անմիջականորենառնչվում են հավատքին։
 Կրոնաավանդական տոներն արդեն շուրջ մեկ ու կեսհազարամյակ գոյատևում են շնորհիվ եկեղեցու և ամրագրված են նրա կողմիցմշակված տոնացույցներում։
 Եկեղեցին առավելապես քրիստոնեական տեսանկյունից է ներկայացնում այդ տոների տիպաբանությունը17։
Աղյուսակ  5-ում  նշված  են  սիրիահայերի  շրջանում  տարածված  տոները,որոնք  ազգային  ավանդույթների  պահպանման,  հասարակական  հարաբերությունների  կարգավորման,  ինչպես  նաև  անձի  պահանջմունքների  պահպանման գործառույթ են իրականացրել Սիրիայում։
 Նշված տոներից յուրաքանչյուրը ծեսերի և սովորույթների մի ամբողջություն է` հավատալիքներով, եկեղեցական  հատուկ  արարողակարգով,  իր  ուտեստով,  խնջույքներով,  շնորհավորական փոխայցելություններով, հարգանքի մատուցման ձևերով և հիմնական այլբաղադրիչներով։
Աղյուսակ5.Տոները նշելու հաճախականությունը Սիրիայում և ՀՀ-ում18 (%)ՏոներՆոր տարիՔրիստոսի ծնունդՍուրբ ՍարգիսՏեառնընդառաջԾաղկազարդԶատիկՀամբարձումՎարդավառՍ. Աստվածածնի վերափոխում (Խաղողօրհնեք)ԽաչվերացՍիրիայումՀՀ-ումԻնչպես  տեսնում  ենք  աղյուսակ  5-ի  տվյալներից,  Սիրիայի  հայերի  շրջանում  երեք  ամենատարածված  տոներն  են՝  Նոր  տարին,  Քրիստոսի  ծնունդը,Զատիկը  (99%),  այնուհետև`  Ծաղկազարդն  ու  Խաղողօրհնեքը,  Համբարձումնու Վարդավառը, Սուրբ Սարգիսն ու Խաչվերացը, վերջին տեղում` Տեառնընդառաջը։
  Եթե  համեմատենք  ՀՀ-ում  տոնը  նշելու  տարածվածության  հետ,  կտեսնենք, որ նկատելիորեն և ոչ համամասնորեն նվազում են թվերը, այսինքն` Հայաստանում ոչ միայն պակասում են տոնը նշող սիրիահայերը, այլ նաև տեղի է17 Տե՛ս Մկրտչյան Ս. Ս., Տոներ։
 Հայկական ժողովրդական ծեսեր, սովորույթներ, հավատալիքներ(ավանդույթ և արդիականություն), Եր.։
 «Գասպրինտ» հրատ., 2010, էջ 8։
18 Հաշվարկում ընդգրկված են միայն այն միավորները, որոնք տոնի ժամանակահատվածում եղելեն ՀՀ-ում։
ունենում  դրա  տարածվածության  փոփոխություն,  օրինակ,  եթե  ՍիրիայումԶատիկն էր երրորդ տարածված տոնը, ապա Հայաստանում այն իր տեղը զիջում  է  Ծաղկազարդին  և  այլն։
    Նշված  փոփոխությունները  սիրիահայերը  բացատրել  են  հետևյալ  պատճառներով,  որոնք  իրենց  հիմքում  ունեն  ոչ  միայնմշակութային,  այլ  նաև  սոցիալ-հոգեբանական  և  սոցիալ-տնտեսական  տարրեր. 1.  Հայաստանում տոնը նշելու տարբերություններ` ի համեմատ սիրիահայհամայնքում ընդունված ձևի։
 Եվ սա բոլորովին պատահական չէ, քանզի հայոցարդի  տոնական  համակարգի  ձևավորման  գործընթացում  նշանակալից  դերեն ունեցել Հայաստանի երեք հանրապետությունները, որոնք միմյանցից տարբերվում են ինչպես քաղաքական կառուցվածքով, էթնիկ կապերի ուղղվածությամբ, կրոնի կամ հավատքի հանդեպ վերաբերմունքով, սոցիալ-տնտեսականգործընթացների  ու  մշակութային  կապերի  ինտենսիվությամբ,  այնպես  էլ  ավանդական մշակութային տարրերի ադապտացիայի ներուժով19։
2.  Տոնը  նշելու  տրամադրության  բացակայություն` պայմանավորված  Սիրիայում  տիրող  իրավիճակով,  անհանգիստ  և  սպասողական  հոգեվիճակով,հարազատների և ընկերների` Հայաստանում չգտնվելու փաստով։
3.  Ֆինանսական  միջոցների  սղություն,  քանզի  տոնը  նշելը  ենթադրում  էոչ միայն եկեղեցական արարողակարգին մասնակցություն, այլ նաև բարեկամական և ընկերական միջավայրով խնջույքների կազմակերպում, փոխադարձայցելություններ և այլն։
4.  Ժամանակի  սղություն,  տոնական  օրերի  համար  չկանոնակարգվածաշխատանքային գրաֆիկ և այլն։
Այսպիսով՝ սիրիահայերի շրջանում անցկացված էթնոսոցիոլոգիական հետազոտությունը հնարավորություն է ընձեռում օբյեկտիվ պատկերացում կազմելու սիրիահայերի կրոնական վարքագծի վերաբերյալ։
 Հետազոտության արդյունքները  վկայում  են  Հայաստանում  հայի  երկու  տարբեր  զանգվածների`արևմտահայերի  և  արևելահայերի  միջև  կրոնական  արժեհամակարգի  ակնհայտ տարբերությունների մասին։
 Սակայն սկզբնական շրջանում սիրիահայերի մոտ առկա շոկային իրավիճակն ու էմոցիոնալ անհանդուրժողականությունը հաղթահարված են։
 Այս հարցում նրանց համար առաջնային են հայաստանցիների  նկատմամբ  համերաշխության  գաղափարն  ու  դրա  դրսևորումըառօրյայում։
Չնայած  Հայաստան  տեղափոխված  սիրիահայերի  վարքագծում  կտրուկփոփոխություններ  են  տեղի  ունեցել`  և՛  եկեղեցի  այցելելու  հաճախականության, և՛ հավատքի հենքը կազմող կրոնաավանդական տոները նշելու տեսանկյունից,  այնուամենայնիվ  նրանց  համար  հավատքի  հարցը  ներքին  հոգևորհարց  է,  և  ազգային-կրոնական  արժեհամակարգի  բախումը  ազդեցություն  չի19 Տե՛ս Մկրտչյան Ս. Ս., նշվ. աշխ., էջ 126։
ունենում  հայաստանցիների  հետ  նրանց  անմիջական  փոխազդեցությունների,առավել ևս, Հայաստանում հաստատվելու որոշման կայացման վրա։
Գայանե ՀակոբյանՍԻՐԻԱԿԱՆ ՃԳՆԱԺԱՄԻ ԱՐԴՅՈՒՆՔՈՒՄ ՀՀ ՆԵՐԳԱՂԹԱԾ ՍԻՐԻԱՀԱՅԵՐԻԿՐՈՆԱԿԱՆ ՎԱՐՔԱԳԻԾԸԲանալի բառեր` սիրիահայեր, կրոնական վարքագիծ, կրոնադավանաբանականուղղվածություն, հանդուրժողականություն, եկեղեցի, պահք, կրոնա-ավանդական տոներԱմփոփում։
