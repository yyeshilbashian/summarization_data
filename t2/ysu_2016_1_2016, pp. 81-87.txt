ՀՀ ՄԱՐԶԵՐԻ ՌԵԿՐԵԱՑԻՈՆ ՆԵՐՈՒԺԻ ՀԱՄԵՄԱՏԱԿԱՆ ԲՆՈՒԹԱԳԻՐԸ՝ՈՐՊԵՍ ՌՏՀ-Ի ՁԵՎԱՎՈՐՄԱՆ ԿԱՐԵՎՈՐ ՆԱԽԱԴՐՅԱԼՀՀ-ն  լեռնային  երկիր  լինելը  ՀՀ  համար  առաջնակարգ  խնդիր  է  դարձնում  լեռնային  ռեկրեացիոններուժի գնահատումն ու դրա արդյունավետ օգտագործման սկզբունքների մշակումը։
 Այդ խնդիրներիլուծումը պահանջում է քննարկել ՀՀ ռեկրեացիոն շրջանները և դրանց ռեկրեացիոն ներուժի տարածական տարբերությունները։
 Ստորև ներկայացված է ռեկրեացիոն շրջանների համառոտ բնութագիրը։
Շիրակի ռեկրեացիոն շրջանը տարածվում է ՀՀ հյուսիս-արևմուտքում և աչքի է ընկնում բնականպայմանների  մեծ  բազմազանությամբ։
  Այստեղ  զբոսաշրջիկների  համար  հետաքրքրություն  կարող  եններկայացնել  Ախուրյանի  կիրճը  (սյունաձև  բազալտներով,  քարացրոններով,  յուրահատուկ  ժայռերով),հրաբխականության  արդյունքում  ստեղծված  ռելիեֆի  յուրահատուկ  ձևերը  և  Արագած  լեռնազանգվածը  (խառնարանը,  գագաթամերձ  փոքրիկ  սառցադաշտերը,  հանքային  ջրերը՝  յուրահատուկ  քիմիական կազմով, բարձրլեռնային փոքր լճերը, որոնք հարմար են այցելությունների համար և առաջացնումեն գեղեցիկ բնապատկերներ)։
 Կարևոր ռեկրեացիոն ռեսուրսներից են Շիրակի կլիման, որը հնարավորություն  է  տալիս  զարգացնելու  և՛ ամառային,  և՛ ձմեռային  ռեկրեացիայի  բազմաթիվ  ձևեր,  և  բուսածածկույթի  բազմազանությունը,  որը  կարող  է  հետաքրքրության  օբյեկտ  հանդիսանալ  էկոզբոսաշրջության, ճանաչողական զբոսաշրջության և ռեկրեացիայի այլ տեսակների համար։
Շիրակի  ռեկրեացիոն  շրջանն  առավել  մեծ  ներուժ  ունի  ռեկրեացիոն  գործունեության  հետևյալտեսակների համար` զբոսանքային-գեղագիտական, զբոսանքային-մարզական, դահուկային և սահնակային զբոսանք, լեռնադահուկային սպորտ, արևային և օդային լոգանք, էկոտուրիզմ։
 Այսինքն շրջաննօժտված  է  ռեկրեացիոն  զգալի  ներուժով,  որը  հաստատվում  է  նաև  պիտանելիության  գործակցով1(K=2.1),  սակայն  ներկայումս  օգտագործվում  է  ամբողջ  ներուժի  5-10%-ը  [2,  78]։
  Լոռու  ռեկրեացիոնշրջանը տարածվում է Հայաստանի հյուսիսում, որին բնորոշ է բնական պայմանների բազմազանությունը  և  անտառների  առկայությունը,  ինչն  էլ  մեծացնում  է  տարածքի  ռեկրեացիոն  նշանակությունը։
  Այստեղ էկոտուրիզմի և գեոտուրիզմի համար կարևոր օբյեկտներ են Ջավախքի, Բազումի և Վիրահայոցլեռները, իսկ լեռնագնացության համար՝ Ուրասար գագաթը։
 Հետիոտն երթուղիներ անցկացնելու համար հարմար են նշված լեռնաշղթաների լեռնանցքները։
 Յուրահատուկ բնական պայմաններ ունի Լոռու գոգավորությունը, որը մասնատված է գետահովիտներով և առաջացնում է գեղեցիկ բնապատկեր։
Գոգավորության կլիման բարենպաստ է բուժառողջարանային հանգստի կազմակերպման և էկոլոգիական ու ճանաչողական զբոսաշրջության զարգացման համար [3, 146-149]։
 Այսինքն՝ Լոռու ռեկրեացիոնշրջանում  ռեկրեացիոն  գործունեության  հնարավոր  տեսակներն  են`  զբոսանքային-գեղագիտական,զբոսանքային-մարզական, էկոտուրիզմ, ալպինիզմ, առողջարանային, ինչպես նաև դահուկային և սահնակային  զբոսանք  (արևմտյան  շրջան),  հատապտուղների  և  սունկերի  հավաքում։
  Լոռու  ռեկրեացիոնպիտանելիության գործակիցը 2.2 է [2, 90]։
Տավուշի ռեկրեացիոն շրջանն զբաղեցնում է ՀՀ հյուսիս-արևելքը և աչքի է ընկնում բնական պայմանների  մեծ  բազմազանությամբ։
  Այն  ՀՀ  ամենաանտառապատ  ռեկրեացիոն  շրջանն  է  (50%)  [2,  90]։
Տավուշում  լեռնաշղթաները  գրեթե  ամբողջությամբ  անտառապատ  են,  ինչը  մեծացնում  է  նրանց  ռեկրեացիոն  նշանակությունը։
  Այս  լեռնաշղթաները  կարող  են  հետաքրքրության  օբյեկտ  հանդիսանալէկոզբոսաշրջության,  ալպինիզմի,  լեռնագնացության  և  գեոտուրիզմի  համար։
  Միափորի  լեռնաշղթայի1  Ռեկրեացիոն  պիտանելիության  որոշման  ժամանակ  անհրաժեշտ  է  բացահայտել  նրա  գործառնական  նշանակության  չափը։
Հաշվելով  գործառույթների  թիվը՝  կարելի  է  դուրս  բերել  տվյալ  շրջանի  ռեկրեացիոն  պիտանելիության  գործակիցը,  որիօգնությամբ  գնահատվում  է  ցանկացած  տարածքային  միավորի  ռեկրեացիոն  ներուժը։
  Ռեկրեացիոն  պիտանելիությանգործակցի հաշվարկը կատարվել է ըստ Ե. Ա. Կոտլյարովի առաջարկած բանաձևի, որն ունի հետևյալ տեսքը` K=C1/C2, որտեղK-ն  ռեկրեացիոն  պիտանելիության  գործակիցն  է,  C1-ը  ենթաշրջանի  ռեկրեացիոն  գործառույթների  թիվն  է,  C2-ը  շրջանիռեկրեացիոն գործառույթների թիվը [2, 76-77]։
կենտրոնական հատվածում կազմակերպված է արգելավայր, որի նպատակը կարմրածառի կամ կենուպահպանությունն է։
Դիլիջանի մերձակայքում տեղ-տեղ պահպանվել են սոճու անտառակներ, որոնք ունեն էկոզբոսաշըրջային և առողջարանային նշանակություն։
 Այստեղ յուրահատուկ է Բլդանի հովիտը` հարուստ հանքային  աղբյուրներով։
  Դիլիջանն  աչքի  է  ընկնում  արևոտությամբ,  ինչի  շնորհիվ  բուժառողջարանայինհամալիրը կարող է աշխատել ամբողջ տարին։
 Կարևոր են արևային լոգանքները։
 Յուրօրինակ են նաևհովտային  շրջանները։
  Աղստևի  միջին  հոսանքն  առանձնանում  է  անտառապատվածությամբ  և  լանդշաֆտների գեղագիտական բարձր գնահատականներով։
 Տավուշում ամենացուրտ պայմանները Գետիկի հովտում են, ինչն էլ հարմար է ամառային ռեկրեացիայի համար։
 Տավուշում բացակայում են ձմեռային և ջրային ռեկրեացիայի տարատեսակները, սակայն այստեղ առկա է Հայաստանում հնարավոր ռեկրեացիոն գործունեության ներուժի 90%-ը։
 Շրջանի ռեկրեացիոն պիտանելիության գործակիցը 2.2 է [2,104]։
Արագածոտնի  ռեկրեացիոն  շրջանն  աղեղնաձև  տարածվում  է  Արագած  զանգվածի  շուրջը`  բնական պայմանների բազմազանությամբ և յուրահատուկ բնական համալիրներով։
 Արագածի մերձգագաթային սարավանդի վրա պահպանված են աստիճանաձև կառեր, էկզառացիոն մակերևույթներ, որոնքկարևոր են գեոտուրիզմի զարգացման համար։
 Ամբերդի կիրճը նույնպես առաջացնում է գեղեցիկ բնապատկեր, որը հարմար է ամառային հետիոտն երթուղիների համար։
 Գեղատեսիլ է Արքաշենի հովիտը,որն  էլ  առաջացնում  է  կարևորագույն  զբոսաշրջային  օբյեկտ  Քարի  լիճը։
  Յուրահատուկ  բուսականությամբ  և  բազմերանգ  ասպեկտով  են  առանձնանում  Արագածի,  Արայի  (այստեղ  երթուղիների  համարանհրաժեշտ  է  հատուկ  պատրաստվածություն)  զանգվածների,  Փամբակի  և  Ծաղկունյաց  լեռնաշղթաների ենթալպյան ու ալպյան գոտիները, որտեղ երթուղիները կարող են լինել ճանաչողական և էկոզբոսաշրջային։
 Բնապատմական նշանակություն ունի Քասախի կիրճը, որի խորությունը Սաղմոսավանքիմոտ հասնում է 150 մ։
 Ապարանի ջրամբարը կարող է դառնալ կարևոր ռեկրեացիոն օբյեկտ` ջրասպորտային հանգստի համար։
 Այսինքն` Արագածոտնում ռեկրեացիայի տեսակներից մեծ հնարավորությունկա  էկոտուրիզմի,  գեոտուրիզմի,  մասամբ  ագրոտուրիզմի  զարգացման  համար։
  Շրջանի  ռեկրեացիոնպիտանիության գործակիցը 1.2 է [2, 117]։
Կոտայքի  ռեկրեացիոն  շրջանը  տարածվում  է  ՀՀ  կենտրոնական  հատվածում,  որտեղ  կարելի  էառանձնացնել Մարմարիկի և Ծաղկամարգի կիրճերը` կտրուկ վերելքներով։
 Մարմարիկի հովտի ռեկրեացիոն ներուժը մեծացնում են այստեղ տարածվող անտառները, որոնք տեսակային կազմով էապեստարբերվում են ՀՀ մնացած անտառներից։
Ձմեռային ռեկրեացիայի մեծ ներուժ ունի Հրազդանի տարածաշրջանը (մասնավորապես` Ծաղկաձորը)` պայմանավորված ձնածածկույթի բարձրությամբ, կայունությամբ, լանջերի կառուցվածքով։
 Լեռնագնացության կարևոր օբյեկտ է Հատիս լեռը, որը զուրկ է անտառներից։
 Գեոտուրիզմի հնարավորությունները մեծ են Գութանասարում և Մենակսարում։
 Էնդեմիկ և Կարմիր գրքում գրանցված բուսատեսակների առկայությունը նախադրյալ է էկոտուրիզմի զարգացման համար։
  Կոտայքի շրջանի ռեկրեացիոն  գործունեության  հնարավոր  տեսակներն  են`  զբոսանքային-գեղագիտական,  զբոսանքային-մարզական,  արևային  և  օդային  լոգանք,  էկոտուրիզմ,  լեռնագնացություն,  առողջարանային,  լեռնադահուկային։
  Հետիոտն  երթուղիների  համար  հարմար  են  Գեղամա  լեռների  արևմտյան  լանջերը։
  Այստեղնպատակակետ  կարող  են  լինել  հրաբխային  կոները,  լեռնային  լճերը  (Ակնա,  Զեյնալ,  Բիշարի),  որոնցշրջակայքն ունի եզակի կենսաբազմազանություն։
 Կոտայքում ռեկրեացիոն ենթակառուցվածքներն անհամեմատ լավ են զարգացած, իսկ ռեկրեացիոն պիտանելիության գործակիցը 1.5 է [2, 131]։
Գեղարքունիքի  ռեկրեացիոն շրջանը  տարածվում է ՀՀ արևելքում` ընդգրկելով  Սևանա լիճը։
 Այնիրենից  ներկայացնում  է  խոր  գոգավորություն,  որի  հատակը  Սևանա  լիճն  է,  իսկ  շուրջբոլորը`  լեռնաշղթաներ։
 Սևանա լճի արևելյան ափերի լանդշաֆտները ՀՀ-ում ունեն էսթետիկական ամենաբարձրգնահատականները։
 Էկոզբոսաշրջային մեծ ներուժ ունեն Արեգունու և Սևանի լեռնաշղթաների լճահայաց  լանջերը  (երկու  շղթաների  լանջերում  ուշագրավ  են  գիհու  ռելիկտային  անտառակները),  Վարդենիսի լեռնաշղթայի արևելյան հատվածը, ինչպես նաև Արտանիշ թերակղզին, որտեղ կազմակերպվածէ համանուն արգելոցը` գիհու ռելիկտային նոսրանտառները պահպանելու նպատակով։
 Այստեղ երթուղիների նպատակակետ կարող է լինել Արտանիշ գագաթը, որտեղից երևում է լիճն իր ամբողջ հմայքով։
Ռեկրեացիոն  ռեսուրսների  զգալի  ներուժ  ունի  Սևանի  արևմտյան  ափը,  որտեղ  լանջերի  մասնատվածությունը հնարավորություն է տալիս իրականացնելու ալպինիզմի ոչ բարդ վերելքներ, իսկ գեոտուրիզմի համար շատ նշանավոր են Գռիձորի ակունքներում պահպանված էկզառացիոն ռելիեֆը, որտեղ ամռանը  գեղեցիկ  բնապատկեր  է  առաջանում  դեպի  Վարդենիսի  լեռնավահանի  կենտրոնական  հատվածը։
 Հետիոտն երթուղի անցնում է Մարալդաղի և Սանդուխտասարի ստորոտներով և Սոտքի տեղամասով (Տանձուտի ջրվեժ), իսկ սիրողական ալպինիզմի և լեռնագնացության համար հարմար են Ճղասարի լանջերը։
 Լճի առկայությունը մեղմացնում է Սևանի գոգավորության կլիման, որի առանձնահատկություններից է նաև արեգակնային ճառագայթման առատությունը։
 Գեղարքունիքում առկա են բացօթյալողի լավ հնարավորություններ, իսկ լողալու ժամանակահատվածն առավել երկար է տևում արևմտյանև  հարավ-արևմտյան  գոտում։
  Լճի  առափնյա  գոտին  հնարավորություն  է  տալիս  իրականացնել  շրջանաձև  տարբեր  տիպի  (հետիոտն,  ավտոմեքենայով)  երթուղիներ։
  Սևանի  ավազանում,  բացառությամբմի  քանի  տեսակի,  կարելի  է  իրականացնել  ռեկրեացիայի  բոլոր  տեսակները։
  Զարգացնելով  և  ճիշտկազմակերպելով ջրային ռեկրեացիան` կարելի է այն դարձնել միջազգային զբոսաշրջության լավագույնշրջաններից մեկը։
 Գեղարքունիքի ռեկրեացիոն պիտանելիության գործակիցը 3.1 է [2, 147]։
Արմավիրի  ռեկրեացիոն  շրջանն  զբաղեցնում  է  ՀՀ  հարավ-արևմտյան  փոքր  հատվածը։
  Շրջանիհյուսիսային  մասն  օշինդրային  կիսաանապատ  է,  որի  գորշ  երանգը  փոխվում  է  միայն  գարնանը։
  Այստեղ  տիրապետում  են  գյուղատնտեսական  հանդակները,  խիստ  ցամաքային  կլիման,  բարձր  ջերմաստիճանների երկար տևողությունը, որի պատճառով այն աննպաստ է դառնում հանգստի կազմակերպման համար։
 Պայմանները համեմատաբար նպաստավոր են էկոտուրիզմի, ճանաչողական և պատմամշակութային  զբոսաշրջության  զարգացման  համար։
  Այսինքն՝  Արմավիրում  ռեկրեացիոն  գործունեության  հնարավոր  տեսակներն  են`  զբոսանքային-գեղագիտական,  արևային  և  օդային  լոգանք,  էկոտուրիզմ, իսկ ռեկրեացիոն պիտանելիության գործակիցը 0.8 է [2, 155]։
Արարատի ռեկրեացիոն շրջանն զբաղեցնում է Արարատյան դաշտի հարավ-արևելյան ցածրադիրմասը,  որի  մակերևույթը  բաժանված  է  հստակ  արտահայտված  երկու  մասերի`  հյուսիսային  (լեռնային)և  հարավային  (հարթավայրային)։
  Հետիոտն  երթուղիներ  կարելի  է  կազմակերպել  ապրիլ-մայիս-հոկտեմբեր  ամիսներին՝  ելնելով  կլիմայի  խիստ  ցամաքային  բնույթից։
  Չնայած  թվացյալ  միօրինակությանը` Արարատյան դաշտն աչքի է ընկնում բուսածածկույթի մեծ բազմազանությամբ, որոնց ամենալավ  պահպանված  տարածքները  մտնում  են  «Խոսրովի  անտառ»  արգելոցի  մեջ։
  Պահպանվել  են  նաևկիսաանապատային և անապատային բնական համալիրները (Երասխավանի դաշտում), որոնք մեծ հետաքրքրության  առարկա  են  էկոզբոսաշրջության  համար։
  Էկոտուրիզմի  օբյեկտ  է  նաև  կենդանականաշխարհը  (մասնավորապես`  թռչնաշխարհը)։
  Բնական  պայմանները  յուրահատուկ  են  լեռնային  հատվածում։
 Ազատ և Վեդի գետերի ավազանում տարածվում է «Խոսրովի անտառ» արգելոցը, որի առանձին հատվածներում հնարավոր է իրականացնել էկոտուրեր։
 Այստեղ շատ են դիտարժան քարանձավները,  հանքային  ջրերի  աղբյուրները,  ինչպես  նաև  գիհու  նոսրանտառները։
  Ռեկրեացիոն  կարևոր  դերկարող են ունենալ նաև Ազատ գետի կիրճի սյունաձև բազալտները, նրա վերին հոսանքի «Քառասունաղբյուրները», Սևջուր գետի ոչ մեծ 2 ջրվեժները, վայրի մրգատուները։
 Լեռնագնացության  ոչ  բարդվարժությունների,  արկածային  զբոսաշրջության,  էկոտուրիզմի,  ինչպես  նաև  հետիոտն  երթուղիներիհամար  հարմար  է  Ուրծի  լեռնաշղթան։
  Գեոտուրիզմի  համար  լայն  հնարավորություններ  կան  Ուրծաձոր  և  Արածո  գետերի  գողտրիկ  կիրճերում։
  Էկոտուրիզմի  համար  հետաքրքրություն  կարող  է  ներկայացնել Դահնակի լեռնաշղթայի բուսածածկույթը։
 Արարատի ռեկրեացիոն գործունեության հնարավորտեսակներն են՝ զբոսանքային-գեղագիտական, զբոսանքային-մարզական, արևային և օդային լոգանք,էկոտուրիզմ։
 Նոսրանտառների առատությունն ապահովում է շրջակա միջավայրի բարձր որակը և ռեկրեացիոն պիտանելիության գործակիցը կազմում է 1.2 [2, 167]։
Վայոց  ձորի  ռեկրեացիոն  շրջանը  տարածվում  է  ՀՀ  հարավ-արևելքում  և  ունի  տիպիկ  լեռնայինռելիեֆ։
 Ռեկրեացիոն շրջանում (հատկապես Վայքում) կլիմայի և բուսականության փոփոխություններըտեղի  են  ունենում  վերընթաց  գոտիականությամբ`  շատ  կարճ  տարածության  վրա,  ինչն  անակնկալ  էդիտողի համար։
 Արկածային զբոսաշրջության և լեռնագնացության համար լավ նախապայմաններ ենՎայքի  լեռնաշղթայի  հարավարևելյան  հատվածում  ձևավորված  դայկաները։
  Լեռնաշղթայի  հյուսիսահայաց լանջերի բազմաթիվ հատվածներում կարելի է իրականացնել ամառային հետիոտն երթուղիներ,որոնց  գլխավոր  նպատակը  պետք  է  լինի  քարանձավներ  այցելելը։
  Քարանձավներից  ամենախոշորնԱրջերի  քարանձավն  է,  որին  գեղագիտական  արժեք  են  տալիս  ստալակտիտների  և  ստալագմիտներիբազմերանգ գոյացությունները։
 Հետաքրքիր է նաև Մոզրովի քարանձավը, որը շատ դյուրանցանելի է։
Մագելի  և  Թռչունների  քարանձավները  նույնպես  ունեն  յուրահատուկ  օրգանական  աշխարհ  և  գեղագիտական հմայք։
Ռեկրեացիոն ներուժով առանձնանում են գետահովիտները։
 Այս առումով կարևոր են Եղեգիսն իրվտակներով  և  Սուլեմայի  ամֆիթատրոնի  տեսք  ունեցող  ավազանը,  որոնք  ունեն  գեղատեսիլ  բնություն։
  Այս  շրջանում  դիտարժան  են  նաև  Գողթանիկի  ջրվեժն  ու  քարանձավը։
  Լեռնագնացության  ևգեոտուրիզմի համար հարմար են Վանքասարը, Ճաղատսարը, Մուրադսարը, Դարբ և Ջահուկ գետերիհովիտները։
 Էկոտուրիզմը նախընտրողների համար հետաքրքրական կարող են լինել Արփայի, Դարբ ևՋահուկ գետերի հովիտներում, ինչպես նաև Սուլեմայի լեռնանցքում աճող հազվագյուտ բուսատեսակները։
  Ալպինիզմի  և  ագրոտուրիզմի  զարգացման  զգալի  ներուժ  ունի  շրջանի  հարավային  հատվածը։
Ձմեռային հանգստի կազմակերպման նպաստավոր պայմաններ ունի Վայքը։
 Դահուկային և սպորտային  միջոցառումների  ամենամյա  և  անխափան  կազմակերպման  համար  գերազանց  բնակլիմայականպայմաններ  ունի  Ջերմուկը։
  Բացի  այդ,  այն  օժտված  է  բուժառողջարանային  ռեկրեացիայի  կազմակերպման մեծ ներուժով։
 Ստեղծված է Ջերմուկի մեծ բուժառողջարանային համալիրը։
Այսինքն՝ Վայոց ձորում, բացի ջրային ռեկրեացիայի ձևերից, հնարավոր է կազմակերպել ռեկրեացիոն  գործունեության  բոլոր  տեսակները։
  Ռեկրեացիոն  պիտանելիության  գործակիցը  1.5  է,  որի  վրամեծ չափով ազդում է տարածքի փոքր լինելը [2, 184]։
Սյունիքի ռեկրեացիոն շրջանն զբաղեցնում է  ՀՀ ծայր հարավ-արևելյան հատվածը, որի բնականպայմանների  բազմազանությունը  լավ  նախադրյալ  է ռեկրեացիայի  տարբեր  տեսակների  զարգացմանհամար։
 Սյունիքի ռեկրեացիոն շրջանում ամենահզոր լեռնային համակարգը Զանգեզուրի լեռնաշղթանէ, որի լեռնանցքները գտնվում են մեծ բարձրության վրա։
 Այն դյուրանցանելի է դարձնում լեռնաշղթան՝արևելք-արևմուտք  ուղղությամբ,  և  նախապայման  է  հանդիսանում  հետիոտն  երթուղիների  կազմակերպման համար։
  Հետիոտն զբոսանքային զբոսաշրջության, գեոտուրիզմի և լեռնագնացության զարգացման  համար  գերազանց  հնարավորություններ  ունեն  շրջանի  հյուսիսային  հատվածը,  Սյունիքիբարձրավանդակը, Բարգուշատի լեռնաշղթան, Կապուտջուղ և Ծղուկ գագաթները։
 Ալպինիզմի համարհարմար են Որոտանի կիրճը, Կալեր և Գեղի գետերի հովիտները։
 Հետիոտն երթուղի կարելի է կազմակերպել Սիսիան գետի հովտով, որտեղ գեղեցիկ բնապատկեր է առաջացնում Տոլորսի ջրամբարը, իսկնպատակակետ  կարող  է  լինել  Գյադիկ  լեռնանցքը,  որն  առանձնանում  է  յուրահատուկ  բուսածածկույթով և ռելիեֆի եզակի էկզառացիոն ձևերով։
 Սպորտային երթուղիների անցկացման ներուժով առանձնանում է Մեծ Իշխանասար գագաթը։
Սյունիքի շրջանն առանձնանում է էկոզբոսաշրջային մեծ ներուժով։
 Զանգեզուրի հարավային մասում, էկոտուրիզմի գլխավոր նախապայման հանդիսացող յուրահատուկ էկոհամակարգերի պահպանման նպատակով, կազմակերպվել է «Զանգեզուրի» արգելավայրը։
 Էկոզբոսաշրջության կարևորագույնօբյեկտ է «Շիկահողի» արգելոցը, որը հարուստ է էնդեմիկ և հազվագյուտ կենսազանգվածով։
 Էկոզբոսաշրջային  գերազանց  պայմաններ  ունեն  նաև  Սյունիքի  բարձրավանդակը,  Այրիգետի,  Գեղի,  Տաթև,Արամազդ, Լեռնաշեն գետերի հովիտները՝ անկրկնելի բնապատկերներով և յուրահատուկ կենսազանգվածով (տարածված են նաև մրգատու ծառատեսակներ)։
Այսպիսով` Սյունիքում ռեկրեացիոն գործունեության հնարավոր տեսակներն են` զբոսանքային-գեղագիտական,  զբոսանքային-մարզական,  արևային  և  օդային  լոգանք,  էկոտուրիզմ,  ալպինիզմ,  առողջարանային, որոշ չափով` դահուկային և սահնակային զբոսանք, բայց առավել նպաստավոր պայմաններ  կան  էկոտուրիզմի  համար,  որի  ճիշտ  կազմակերպման  դեպքում  այն  կարող  է  դառնալ  այս  ճյուղիառաջատարը  ՀՀ-ում։
  Այստեղ  մեծ  է  նաև  անտառների  ռեկրեացիոն  նշանակությունը։
  Սյունիքի  ռեկրեացիոն պիտանելիության գործակիցը 2.3 է [2, 208]։
Գնահատելով  ՀՀ  ռեկրեացիոն  շրջանների  ներուժը`  կարելի  է  ասել,  որ  աշխարհում  գոյությունունեցող  ռեկրեացիայի  ավելի  քան  40  տեսակներից  ընդամենը  13-ն  են,  որ  կարող  են  իրականացվելՀայաստանի  տարածքում։
  ՀՀ-ում  զբոսաշրջությունը  գերակա  ուղղություն  դարձնելու,  ռեկրեացիոնգործունեության  ինտենսիվ  զարգացումն  ապահովելու  համար  անհրաժեշտ  է  ստեղծել  ռեկրեացիոնտարածական  համալիրներ  (ՌՏՀ),  որոնք  իրենցից  պետք  է  ներկայացնեն  բազմաֆունկցիոնալ  համակարգեր։
Ռեկրեացիոն ոլորտի զարգացման հիմքում պետք է դնել էկոլոգիական մոտեցումը։
 Այսինքն՝ ՌՏՀի  զարգացման  հիմքում  պետք  է  ընկած  լինի  ՀՀ  տարածքի  և  առանձին  ռեկրեացիոն  շրջանների  բնապահպանությանը  միտված  խելամիտ  քաղաքականությունը,  քանի  որ  զբոսաշրջության  զարգացմանգլխավոր նախապայման է պահպանված, անաղարտ բնությունը, ԲՀՊՏ-ների առկայությունը։
 Միևնույնժամանակ  զբոսաշրջիկների  մեծ  ներհոսքը,  ինքնին,  դառնում  է  վտանգավոր  բնական  միջավայրիմեծամասշտաբ  յուրացման  և  աղտոտման  համար։
  ՌՏՀ-ի  ձևավորման  հիմքում  պետք  է  ընկած  լինեննաև  բարձրակարգ  մասնագետների,  որակյալ  կադրերի  (աշխարհագետներ,  բնապահպաններ,  սոցիոլոգներ, հոգեբաններ, ֆիզիոլոգներ, ճարտարագետներ), կողմից իրականացված բնական պայմաններիև  ռեսուրսների  բազմակողմանի  ու  մանրակրկիտ  ուսումնասիրությունների  արդյունքում  ձևավորվածփոխհամաձայնեցված և հիմնավորված դրույթների մշակումը։
ՌՏՀ-ի ձևավորման առաջնակարգ խնդիրները պետք է լինեն`1.  ՀՀ տարածքի ռեկրեացիոն գիտականորեն հիմնավորված շրջանացում, որը կունենա տաքսոնոմետրիական հետևալ բաժանումը՝ շրջան-ենթաշրջան-կենտրոն։
 Ամենամեծ տարածական միավորների`շրջանների  սահմանները  հիմնականում  համընկնում  են  մարզերի  վարչական  սահմանների  հետ,  որնավելի արդյունավետ է դարձնում ոլորտի կառավարումը։
 Շրջաններն իրենց հերթին բաժանվում են ենթաշրջանների,  որոնց  սահմաններում  ռեկրեացիոն  ռեսուրսների  բազմազանությունը,  փոխկապակցվածությունը, փոխադարձ լրացումը և ամբողջականությունն ավելի ցայտուն են արտահայտված։
 Յուրաքանչյուր  ենթաշրջանի  կենտրոն  կարող  են  դառնալ  առավել  խոշոր,  սոցիալ-տնտեսական,  մշակութային առումով զարգացած և հարմար աշխարհագրական դիրքով բնակավայրերը։
Անհրաժեշտ է ռեկրեացիոն ռեսուրսները դիտարկել հետևյալ ասպեկտներով` բուժառողջարանային, մարզական, ճանաչողական և գնահատել մարդկանց ռեկրեացիոն պահանջմունքների տեսանկյունից` բժշկակենսաբանական, հոգեբանական-գեղագիտական, տեխնոլոգիական։
Աղյուսակ 1. Ռեկրեացիոն պիտանելիության համեմատական բնութագիրըՌեկրեացիոնՊիտանելիությանշրջանգործակից (K)ՇիրակԼոռիՏավուշԱրագածոտնԿոտայք6.  Գեղարքունիք9.  Վայոց ձոր10  ՍյունիքԱրմավիրԱրարատԻնչպես երևում է ՀՀ ռեկրեացիոն շրջանների պիտանելիության գործակիցների վերլուծությունից(աղյուսակ 1 [2, 208]), ռեկրեացիոն առավել մեծ ներուժով առանձնանում է Գեղարքունիքը, գրեթե հավասար  հնարավորություններ  ունեն  Սյունիքի,  Տավուշի,  Լոռու  և  Շիրակի  շրջանները,  իսկ  առավելփոքր ներուժով առանձնանում է Արմավիրը։
 Սակայն բոլոր շրջաններն ունեն հավասար և մեծ ներուժզբոսանքային-գեղագիտական,  զբոսանքային-մարզական,  արևային  և  օդային  լոգանք,  լեռնայինզբոսաշրջություն,  էկոզբոսաշրջություն  տեսակների  զարգացման  համար,  իսկ  բուժառողջարանային,ջրային  և  ձմեռային  ռեկրեացիոն  գործունեության  տեսակների  համար  անհրաժեշտ  է  առանձնացնելառավել  հզոր  ներուժով  շրջանները  և  տալ  մասնագիտացման  ոլորտները։
  Ընդ  որում  բուժառողջարանայինն  իր  հերթին,  կախված  բնակլիմայական  պայմաններից,  հանքային  ջրերի  բնույթից,  տորֆի  առկայությունից, պետք է դասակարգել ըստ շրջանների։
 Այս ամենն էլ կապահովի պրոցեդուրաների ցիկլիանցկացում` տարբեր շրջանների ընդգրկվածությամբ և ամբողջ տարվա կտրվածքով։
Հաշվի առնելով նշված առանձնահատկությունները` հնարավոր կլինի ստեղծել զբոսաշրջային ծառայությունների համալիրներ կամ կազմել զբոսաշրջային փաթեթներ` տարբեր տևողություններով։
 Փաթեթների  հիմքում  պետք  է  ընկած  լինեն  ռեկրեացիոն  գործունեության  նպատակը  և  ռեսուրսների  օգտագործման  բնույթը։
  Գլխավոր  նպատակի  հետ  համատեղել  նաև  ռեկրեացիոն  գործունեության  այլտեսակներ  և  ընդգրկել  հնարավորինս  շատ  շրջաններ,  ինչը  կապահովի  հանգստի  հագեցած  անցկացումը։
 Որոշիչ հանգամանք է նաև զբոսաշրջային փաթեթների գների, ինչպես նաև ծառայություններիորակների համապատասխանեցումը միջազգային ստանդարտներին։
2. Գյուղատնտեսական և ֆերմերային տնտեսությունների համալիր ուսումնասիրություն և ագրոտուրիզմի զարգացման ուղիների մշակում։
 Զարգացնել բուսաբուծությունը, բարձրացնել անասնապահության  մթերատվությունը`  այցելուներին  էկոլոգիապես  մաքուր  գյուղմթերքներով  ապահովելու,  ինչպես  նաև  տեղական  բնակչության  ներքին  պահանջմունքի  խնդիրը  լուծելու  համար։
  Գյուղատնտեսական  արտադրության  զարգացումը  կնպաստի  ոչ  միայն  տեղական  բնակչության  զբաղվածությանխնդրի լուծմանը, այլև հիմք կհանդիսանա գյուղական զբոսաշրջության զարգացման համար։
3. Ռեկրեացիոն ցանցի ստեղծում ՀՀ տարածքում, որտեղ ՌՏՀ-ի ենթաշրջանները պետք է գործենմիմյանց հետ խիստ փոխկապակցված և փոխպայմանավորված։
4.  Ենթաշրջանների  հագեցումը  բարձր  որակի  սպասարկող  և  ուղեկցող  անձնակազմով,  ինչպեսնաև  տեղեկատվական  հզոր  բազայով`  ՀՀ  բնական  և մարդածին  ռեկրեացիոն  ռեսուրսների  վերաբերյալ` ուղեցույցների, քարտեզների, DVD-ների տեսքով։
5.  Տրանսպորտային  հարցերի  կարգավորում  (տրանսպորտային  միջոցների  ճիշտ  ընտրություն,կազմակերպում`  կախված  ռեկրեացիոն  գործունեության  տեսակից,  բնական  պայմաններից  և  այլն)։
Կարևոր է փաստել այն հանգամանքը, որ տրանսպորտաաշխարհագրական առավել հարմար դիրքովառանձնանում են ՀՀ հյուսիսային հատվածի ռեկրեացիոն շրջանները` Շիրակ, Լոռի, Տավուշ։
6. Հզոր գովազդային գործունեություն` ներպետական և միջազգային մասշտաբներով` լայն կիրառության մեջ դնելով «դիսկոնտ» քարտերը։
 Այսինքն ներկայանալ ճկուն զեղչային համակարգով։
7. Արտաքին և ներքին կապերի հաստատում և զարգացում։
 ՌՏՀ-ն կարող է ստեղծվել, լիարժեքգործել  և  զարգացում  ապահովել  միայն  պետական  և  հասարակական  գերատեսչությունների  հետսերտ  համագործակցության,  ինչպես  նաև  պետության  կողմից  ֆինանսական  աջակցության  դեպքում։
Եվ առավել որոշիչ են արտաքին կապերը միջազգային հայտնի զբոսաշրջային կազմակերպություններիհետ,  հատկապես  նրանց,  որոնք  ավելի  հետաքրքրված  և  շահագրգռված  կլինեն։
  Սա  կբերի  ոչ  միայնզբոսաշրջիկների մեծ հոսք դեպի Հայաստան, այլև կապահովի մեծ չափով արտահոսք ՀՀ-ից։
8. Իրականացնել օրենսդրական դաշտի փոփոխություն, բարելավում։
 Պետք է ընդունել օրենքներ,որոնք  խրախուսեն  զբոսաշրջության  զարգացումը  և  արտասահմանյան  կապիտալի  ներգրավումն  այդոլորտի  կազմակերպման  գործում։
  Վարել  խելամիտ,  մեղմ  հարկային  քաղաքականություն։
  Բացի  այդ,դրսից լրացուցիչ կապիտալի ներգրավման արդյունավետ միջոցներից է համատեղ զբոսաշրջային կազմակերպությունների ստեղծումը։
9. Զբոսաշրջային շուկայի վերահսկողություն, առավել շահավետ ճյուղերի առանձնացում։
10. Թույլատրելի հարաբերությունների սահմանում ռեկրեանտների և բնակչության թվաքանակի,ռեկրեանտների և տարածքի տնտեսական հնարավորությունների միջև։
 Քանի որ նշվածներն ունեն դինամիկ բնույթ, ապա կարող են հաճախ ենթարկվել փոփոխությունների։
 Կարևոր է նաև ռեկրեանտների հաշվեկշռի ֆիքսումը և համեմատումը` տարբեր ժամանակային կտրվածքներով։
11.  Խիստ  վերահսկողության  սահմանում  անտառահատումերի  նկատմամբ.  անտառների  առկայությունը մեծացնում է տարածքի ռեկրեացիոն նշանակությունը։
12.  Սերվիսի  համակարգում  տեղացի  բնակչության  ներուժի  օգտագործում,  որը  ենթադրում  էսննդի, հյուրանոցային գործի կազմակերպում, ինչպես նաև զբոսաշրջային ատրիբուտների (տեղականհուշանվերներ, տեղական արհեստագործական իրեր) արտադրություն։
13.  Ենթակառուցվածքների  արագ  զարգացում  (հյուրանոցա-ռեստորանային  համալիրներին  զուգահեռ  զարկ  տալ  քեմպինգների  կառուցմանը  տարբեր  շրջաններում`  բոլոր  հարմարություններով)  ևծառայությունների դիվերսիֆիկացում։
Այսպիսով` ՌՏՀ-ի ստեղծումը և զարգացումը կդառնա լուրջ խթան ՀՀ տնտեսության զարգացմանհամար,  քանի  որ  արդյունավետ  կօգտագործվեն  բնական  և  մարդածին  ռեկրեացիոն  ռեսուրսները,կզարգանան միջշրջանային և միջպետական սոցիալ-տնտեսական ու մշակութային կապերը։
 Ենթակառուցվածքների  և  սպասարկման  ոլորտի  զարգացումը  հավասարապես  կընթանա  բոլոր  ռեկրեացիոնշրջաններում, և չի նկատվի այժմյան խիստ կենտրոնացվածությունը։
 Այս ամենի ձևավորման արդյունքում կմեծանա ներդրումների ծավալը, և կստեղծվեն բավարար նախադրյալներ ՀՀ-ում ոլորտի դինամիկ զարգացման համար։
Գրականություն1. Հայրապետյան է., Հարությունյան Լ., Բնության պահպանության հիմունքներ, Երևան, 1983, էջ 382։
2. Մարտիրոսյան Լ. Ռեկրեացիոն աշխարհագրություն, Վանաձոր, 2014, էջ 277։
3. Մնացականյան Բ., Թադևոսյան Գ., Լոռու կլիման և ջրերը, Վանաձոր, 2007, էջ 290։
4. Асташкина М., Козырева О., География туризма. Учебное пособие.։
- Москва, 2010, с. 134.Նարե ԳյոզալյանՀՀ ՄԱՐԶԵՐԻ ՌԵԿՐԵԱՑԻՈՆ ՆԵՐՈՒԺԻ ՀԱՄԵՄԱՏԱԿԱՆ ԲՆՈՒԹԱԳԻՐԸ՝ ՈՐՊԵՍ ՌՏՀ-Ի ՁԵՎԱՎՈՐՄԱՆ ԿԱՐԵՎՈՐ ՆԱԽԱԴՐՅԱԼԲանալի բառեր՝ ռեկրեացիոն ներուժ, ռեկրեացիոն շրջան, ռեկրեացիոն պիտանելիության
գործակից
։
