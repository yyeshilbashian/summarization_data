ԴԱՍԱԽՈՍ-ՈՒՍԱՆՈՂ ՓՈԽՀԱՐԱԲԵՐՈՒԹՅՈՒՆՆԵՐԸ 21-ՐԴԴԱՐՈՒՄՈրքան բարձր է մարդու դիրքը, այնքան խիստ պետք է լինեն նրա բնավորության կամայականությունը զսպող շրջանակներըՖրեյտագՄարդու  զարգացման,  բնականոն  կենսագործունեության,  և  սոցիալականացման համար առաջնային դերակատարում ունեն մարդկային փոխհարաբերությունները, որոնք անհրաժեշտ նախապայման են ամեն տարիքում և բոլորսոցիալական ինստիտուտներում, ներառյալ բուհը։
Պետք է նշել, որ կրթական գործընթացի իրականացման անհրաժեշտ նախապայման է միջանձնային հաղորդակցումը, որը նպաստում է անձի զագացմանը և պայմանավորում է կրթական գործընթացի արդյունավետությունը։
 Այդիսկ  պատճառով  անհրաժեշտ  ենք  համարում  ուսումնասիրել  ժամանակակիցկրթական  համակարգում  միջանձնային  հաղորդակցման  կազմակերպմանհնարավորությունները`  դասախոս-ուսանող  փոխհարաբերությունների  տեսանկյունից։
Ըստ  մեզ,  կրթական  գործընթացի  իրականացման  և  կառավարման  գործում  կարևոր  դերակատարություն  ունի  լսարանի  կառավարումը,  որի  անբաժանելի  բաղադրիչը  դասախոս-ուսանող  փոխհարաբերությունների արդյունավետ  կազմակերպումն  է։
  Ինչպես  գիտենք,  մեկ  այլ  անձի  կառավարելու  կարողությունը ձևավորվում է սեփական անձի կառավարման կարողության հիմանվրա, այսինքն՝ նախ անհրաժեշտ է լավ «ճանաչել» սեփական կարողությունները, հնարավորությունները, ապա միայն ձևավորելով փոխհարաբերություններ`փորձել «կառավարել» այլ մարդկանց։
Թեև  դասախոս-ուսանող  փոխհարաբերությունների  հիմքը  դրվում  է  բուհընդունվելու առաջին իսկ օրվանից, այնուամենայնիվ առավել ամբողջական ևճիշտ  պատկերացումներ  միմյանց  մասին  ձևավորվում  են  ստեղծագործականհամագործակցության  ընթացքում։
  Դասախոսների  հետ  ներդաշնակ  հարաբերությունները կարգավորում են ճանաչողական ակտիվությունը, բարձրացնումեն  մասնագիտական  կրթության  նկատմամբ  հետաքրքրությունը,  նպաստումմանկավարժական-մասնագիտական սեփական մոդելի ձևավորմանը։
Դասախոսի և ուսանողների  փոխհարաբերությունները ներկայացնում ենաստիճանական համակարգ, որի բաղկացուցիչներ են.1.  դրդապատճառը  –  հետաքրքրություն  միմյանց  նկատմամբ  և  հաղորդակցման  պահանջմունք,  ինչը  ներկայումս  կարող  ենք  ասել,  որ  այս  հարաբերությունների կառուցման  հիմքն  է. եթե առաջին  իսկ  հաղորդակցման  ընթացքում  դասախոսին  չհաջողվի  հետաքրքրություն  առաջացնել  ուսանողների  մեջինչպես  ուսումնական  առարկայի,  այնպես  էլ  իր  անձի  նկատմամբ,  վստահաբար  կարող  ենք  ասել,  որ  նրանց  հետագա  համատեղ  գործունեությունը  կդիտարկվի  պարզապես  որպես  հաղորդակցում  ուսումնական  առարկայի  շրջանակներում, երբ ուսանողները ուղղակիորեն կվերարտադրեն դասախոսի ներկայացրածը։
2. զգայական մակարդակը – միմյանց ընկալումն ու գնահատումը, 3.զգացմունքային  մակարդակը  –  բավարարվածություն  կառուցված  հարաբերություններից,  հոգեբանական  պաշտպանվածության  զգացում,  հարմարավետություն  կամ  լարվածություն։
  Այս  կետը  կարող  ենք  դիտարկել  որպեսնախորդների տրամաբանական շարունակություն այն առումով, որ դրական ուցանկալի  հարաբերությունները  և  դրանցից  բավարարվածությունը  ուժեղխթան են հանդիսանում ինչպես դասախոսի, այնպես էլ ուսանողի համար, որպեսզի վերակառուցեն, ավելի զարգացնեն և կատարելագործեն սեփական գիտելիքներն  ու  կարողությունները`  նպատակ  ունենալով  ավելի  հետաքրքիր  ևբովանդակալից  դարձնել  համատեղ  գործունեությունը։
  Վերջիններս,  բնականաբար,  նպաստում  են  կրթական  գործընթացի  որակի  շարունակական  բարձրացմանն ու կատարելագործմանը` ժամանակի պահանջներին համապատասխան,4.  վարքաբանական  մակարդակը  –  փոխհարաբերության  տեսակ  է,  մանկավարժական  հաղորդակցման  ոճ,  կոնֆլիկտային  իրավիճակում  ինքնադրսևորում և այլն։
 Վերլուծելով այս կետը՝ կցանկանայինք ներկայացնել մի քանիկարևոր գործոններ, որոնք ներկայումս անհրաժեշտ հիմք են դասախոս-ուսանող փոխհարաբերությունների կառուցման համար։
Ի տարբերություն 20-րդ դարի, որը խորհրդանշվեց տեխնիկական և տեխնոլոգիական աննախադեպ զարգացմամբ, 21-րդ դարում տեղի է ունենում անցում տեղեկատվական հասարակության, որտեղ որոշիչ են դառնում գիտելիքների  ստեղծումն  ու  տարածումը1,  որը  ըստ  մեզ,  հնարավոր  է  այն  պարագայում,  երբ  առկա  են  դասախոս–ուսանող  «առողջ»  հարաբերություններ,  ինչն  էլնպաստում  է  հնարավորինս  կատարյալ  մասնագետների  ձևավորմանը։
  Սաժամանակի պահանջ է, քանի որ 21-րդ դարում հասարակությանն անհրաժեշտէ  բոլոր  հարաբերություններում  ակտիվ,  ստեղծագործաբար  մտածող,  արագկողմնորոշվող, նախաձեռնող և բոլոր հարաբերություններում զարգացած անձ։
 Հետևապես, բարձրագույն ուսումնական հաստատությունում ուսումնականգործընթացը  ուսանողի  մասնագիտական,  նրա  անձի  ձևավորման  ամբողջա1  Ալեքսանյան  Ա.,  Միջանձնային  հաղորդակցման  իրականացումը  կրթական  գործընթացում,Երևան, 2015, էջ 92։
կան գործընթաց է, որն իրականացվում է որպես նպատակաուղղված, պլանավորված ծրագիր, գիտելիքների, կարողությունների և հմտությունների յուրացման  գործընթաց,  որտեղ  ուսանողը  հանդես  է  գալիս  որպես  սուբյեկտ  և  նրավրա  մեծ  ազդեցություն  են  ունենում  դասախոսները.  հենց  նրանց  փոխազդեցությունից էլ մեծ մասամբ կախված է այն հանգամանքը, թե ինչպիսի մասնագետ  կդառնա  ուսանողը։
  Սակայն  չպետք  է  ժխտել,  որ  մեր  օրերում  առավել,քան  երբևէ,  ոչ միայն  դասախոսները, այլև հենց ուսանողներն  են  ներգործումուսումնական գործընթացի վրա։
 Հենց նրանցից է կախված, թե ինչպիսին կլինի  դասախոսի  մոտեցումը  ուսումնառող  խմբի  նկատմամբ  ընդհանրապես  ևյուրաքանչյուր ուսանողի նկատմամբ մասնավորապես։
 Դասախոսի և ուսանողի հիմնական խնդիրը պետք է լինի գտնել այն օպտիմալ «ոսկե միջինը», որիդեպքում  համատեղ  գործունեությունը կլինի առավել հաջողված  և արդյունավետ։
  Այլընտրանք  գտնելու  անհրաժեշտությունը,  հաղորդակցվելը,  նախաձեռնող  լինելը,  միմյանց  հասկանալը  այն  անհրաժեշտ  նախապայմաններն  են,  որոնք  հարկավոր  են՝  ճիշտ  փոխհարաբերություններ  կառուցելու  և  հնարավորխնդիրները լուծելու համար։
Ցանկանում  ենք  նշել,  որ  մարդկային  փոխհարաբերությունները,  այդթվում՝  կրթական  գործընթացում,  պետք  է  կառուցվեն  սուբյեկտ-սուբյեկտայինհիմքով,  երբ  երկու  կողմն  էլ  հավասար  են  որպես  անհատականություններ  ևհաղորդակցման  մասնակիցներ,  ինչն  էլ  նպաստում  է  դասախոս-ուսանող  միջդերային կապի ձևավորմանը։
Ուսանող-դասախոս  փոխհարաբերություններում  առաջնայինը  անձնայինորակներն են, որոնց չի կարող փոխարինել ոչ մի մեթոդ։
 Անձնային որակները,որոնց վրա կառուցվում է դասախոսի հեղինակությունը, հետևյալներն են.•  պրոֆեսիոնալիզմ և առարկայի խոր իմացություն,•  սեփական  մտքերը  պարզ  և  հասկանալի  արտահայտելու  կարողություն,•  արագ մտածողություն և արձագանքում,•  ուսանողի  հոգեբանությունը,  արժանիքներն  ու  թերությունները  հասկանալու կարողություն,•  խոսակցի նկատմամբ ուշադրություն, բարի կամք և հանդուրժողականություն,•  խնդրահարույց  իրավիճակներում  կողմնորոշվելու  և  լուծումներ  գտնելու կարողություն և այլն։
Միաժամանակ կարող ենք առանձնացնել նաև անձնային որակներ, որոնքանընդունելի են դասախոսի համար, մասնավորապես.•  մեծամտություն, կոպտություն, •  ամաչկոտություն,•  դանդաղ արձագանքում,•  ուսանողին ճնշելու ձգտում,•  ավելորդ հուզականություն, •  մանկավարժական վարպետության բացակայություն և այլն։
Հեղինակություն վայելող դասախոսների մոտ առկա է մանկավարժականդիտողականություն, հարգանք ուսանողների նկատմամբ, նրանց մտավոր գործունեության  և  ակտիվության  խթանում,  բավարարվածություն  ուսանողներիհետ  ունեցած  փոխհարաբերություններից,  որոշումներ  կայացնելու  ճկունություն և այլն, ինչը փոխհարաբերությունների ընթացքում նկատում և գնահատում  են  ուսանողները։
  Հակառակ  պարագայում  կարող  ենք  խոսել  կոպտության,  դասավանդման  գործընթացում  կարծրատիպերի  առկայության,  կախված  առաջադիմությունից`  ուսանողների  նկատմամբ  հարգանքի  բացակայության  մասին,  ինչը,  բնականաբար,  անընդունելի  է։
  Կարելի  է  ասել,  որ  ներկայումս  նման  դասախոսը ոչ  միայն հարգանք  և հեղինակություն չի  վայելում ուսանողների շրջանում, այլև նրանք փորձում են նման դասախոսի հետ փոխհարաբերություններ  չկառուցել  կամ  փոխգործակցությունը  հասցնել  նվազագույնի, ինչը ցանկալի չէ և «վտանգավոր» հետևանքներ կարող է ունենալ։
Անվիճելի է, որ ժամանակակից պայմաններում չի կարելի ուսուցումը մեկնաբանել  որպես  սովորողների  մեջ  միայն  գիտելիքների,  կարողությունների  ևհմտությունների որոշակի համակարգի ձևավորում։
 Ցանկացած ուսումնականծրագիր դատապարտված է անհաջողության, եթե այն կիրառելիս դասախոսըչի օգտագործում հոգեբանական այնպիսի միջոցներ, որոնք կխթանեն ուսանողի`  ուսման  նկատմամբ  հետաքրքրության  առաջացման  գործընթացը։
  Հետաքրքրությունը՝ որպես շարժառիթ, չափազանց մեծ դեր է կատարում ուսուցման գործընթացում, ինչը ևս նպաստում է դրական փոխհարաբերություններիձևավորմանը։
Մանկավարժական ոլորտում իրականացված հետազոտությունները ցույցեն տվել, որ մանկավարժական դժվարությունների զգալի մասը պայմանավորված է ոչ այնքան մանկավարժի գիտական, մեթոդաբանական պատրաստվածության  պակասով,  որքան  մանկավարժական-մասնագիտական  հաղորդակցման ոլորտի աղավաղումներով։
 Հետևաբար, բարձրագույն դպրոցի արդյունավետ  գործառնման  և  դասախոս-ուսանող  փոխհարաբերությունների  կառուցման համար հատուկ նշանակություն ունի մանկավարժական հաղորդակցումը։
Մանկավարժական  հաղորդակցումը  մեթոդների,  միջոցների  ամբողջություն է, որն ապահովում է կրթության և դաստիարակության նպատակների ևխնդիրների իրականացումը և որոշում է մանկավարժ - սովորող փոխազդեցության բնույթը։
Մանկավարժական  գործունեությունը  չի  կարող  իրականացվել  առանցհաղորդակցման, որը հիմնված է դասախոսի և ուսանողի համատեղ ստեղծագործական  գործունեության,  ակտիվ  փոխազդեցության  վրա։
  Վերջինս  հատկապես կարևոր է դասախոսի գործունեության համար, որովհետև հենց փոխգործակցության  ընթացքում  ուսանողներն  առաջադրում  և  լուծում  են  դժվարխնդիրներ, վերլուծում են ուսումնական նյութը, պարզաբանում են խնդրահարույց  իրավիճակները։
  Այս  պարագայում  մանկավարժական  հաղորդակցումըդասախոսին  հնարավորություն  է  տալիս  գիտական  տեղեկատվությունը  համակարգելու,  ներկայացնելու  սեփական  տեսակետը,  իսկ  ուսանողներին  հնարավորություն  է  տրվում  քննադատաբար  մոտենալու  տեղեկատվությանը,  գիտակցելու և գնահատելու կարևոր փաստարկները, դուրս բերել երկրորդականմասերը2։
 Սակայն այս փոխհարաբերություններում հաղորդակցման էությունըմիայն  տեղեկատվության  փոխանցումը  չէ։
  Փոխհարաբերությունների  կառուցման և հաղորդակման կայացման համար, բացի մանկավարժական նպատակների և խնդիրների լուծումից, պետք է նաև առաջադրել և լուծել հաղորդակցման խնդիրներ, ինչն էլ հնարավորություն կտա արդյունավետ իրականացնելուդասախոս-ուսանող  փոխհարաբերությունները։
  Միաժամանակ  տեղի  է  ունենում փորձի փոխանցում և փոխանակում, որովհետև փոխգործակցության ընթացքում ոչ միայն ուսանողն է սովորում, այլև դասախոսը։
Ուստի հաղորդակցումը կարող ենք դիտարկել որպես.•  ուսումնական խնդիրների լուծման միջոց,•  դաստիարակչական գործընթացի ապահովման սոցիալ-հոգեբանականհամակարգ, •  դասախոսների  և  ուսանողների  փոխհարաբերությունների  կազմակերպման,  փորձի  փոխանակման  միջոց,  որում  համադրվում  են  ուսուցումն ու դաստիարակությունը, •  անձի դաստիարակության և կայացման գործընթաց։
Այստեղ  պետք  է  նշել,  որ  վերոգրյալը  ևս  ժամանակի  պահանջ  և  ձեռքբերում  է,  քանի  որ  ի  տարբերություն  նախկինում  գործող  հարաբերությունների,երբ գործող ուսումնական գործընթացի սուբյեկտ էր հանդիսանում միայն դասախոսը,  ներկայումս  և՛  դասախոսը,  և՛  ուսանողը  գործընթացի  ինքնուրույնսուբյեկտներ են` իրենց առանձնահատկություններով, հետաքրքրություններովև պահանջմունքներով, ինչն էլ կարող ենք ասել, որ հիմք է դառնում այս հարաբերությունների կառուցման համար` հավասարության սկզբունքով։
Դասախոս-ուսանող  փոխհարաբերությունների  կայացման  գործում  կարևորվում է նաև դասախոսի կառավարման ոճի ընտրությունը, որից մեծապեսկախված է ոչ միայն դասախոս–ուսանող փոխհարաբերությունների կառուցումը, այլև ուսանողների վերաբերմունքը կրթական գործընթացին։
Անվանի  հոգեբան  Վ.  Մ.  Կան-Կալիկն  առանձնացնում  էր  մանկավարժական հաղորդակցման հետևյալ ոճերը.•  հաղորդակցում՝  հիմնված  դասախոսի  մասնագիտական  դիրքորոշումների,  մանկավարժական  գործընթացի  նկատմամբ  ունեցած  վերաբերմունքի վրա, 2 Григорьева Т. Г., Линская Л. В., Усольцева Т. П., Основы конструктивного общения։
 Метод.•  հարաբերություններ՝  հիմնված  ընկերական  վերաբերմունքի  վրա։
  Այնենթադրում է հետաքրքրվածություն համատեղ գործունեությամբ։
 Դասախոսը ստանձնում է ուղղորդողի, ավագ ընկերոջ դեր, •  հաղորդակցում՝  հեռավորություն,  որը  ամենատարածված  ձևն  է։
  Այսդեպքում հարաբերությունները կառուցվում են՝ պահպանելով որոշակիհեռավորություն,  հաշվի  առնելով`  հեղինակություն,  տարիք,  կյանքիփորձ և այլն,•  հաղորդակցում՝  սաստում,  սա  հաղորդակցման  բացասական  ձև  է,  որով  փորձ  է  արվում  քողարկել  մանկավարժի  «կայացած  չլինելը»,  այլկերպ ասած` ոչ կոմպետենտ լինելը, •  հաղորդակցում՝  խաղարկում,  որը  բնորոշ  է  հատկապես  երիտասարդմանկավարժներին,  որոնք  ձգտում  են  «ճանաչման»։
  Նման  հաղորդակցումն ապահովում է միայն կեղծ հեղինակություն3։
Անհրաժեշտ է նշել, որ ամենից հաճախ մանկավարժն իր գործունեությանընթացքում համադրում է մի քանի ոճեր, որովհետև կառավարման որևէ ոճ, առանձին  վերցրած, չի  կարող արդյունավետ  լինել, այսինքն՝  լավ  մանկավարժըպետք է տիրապետի սովորողների վարքի և գործունեության վրա ազդող բազմազան  մեթոդների  և  յուրաքանչյուր  պահի  ապահովելով  անհրաժեշտ  մեթոդ՝կարողանա  վերլուծել  սովորողների  վարքի  դրդապատճառները`  ստեղծելովդրանց համար անհրաժեշտ պայմաններ։
 Ներկայումս հատկապես կարևորվումեն  «ընկերական»  վերաբերմունքի  վրա  հիմնված  հարաբերությունները  կամդասախոսի  ժողովրդավարական  ոճի  ընտրությունը,  երբ  գերիշխում  է  համատեղ գործունեությունը։
Մեկ այլ կարևոր գործոն է նաև դասախոսի հեղինակությունը, որն արտահայտվում  է  կոլեկտիվում  նրա  մասնագիտական,  մանկավարժական  և  անձնային  դերակատարումով,  գործընկերների  և  ուսանողների  հետ  փոխհարաբերություններով և ազդում է կրթադաստիարակչական գործընթացի վրա։
Դասախոսի  հեղինակությունը  ներառում  է  երկու  բաղադրիչ`  դերային  հեղինակություն և անձնային հեղինակություն։
 Եթե մի քանի տարի առաջ գերակայում էր դերային հեղինակությունը, ապա հիմա հիմնական է դասախոսի անձը, նրա վառ, անկրկնելի անհատականությունը։
Ուսանող-դասախոս փոխհարաբերություններում կարևոր է նաև հոգեբանական  գործոնը,  որովհետև  յուրաքանչյուր  անձ  ունի  սեփական  հոգեբանական առանձնահատկությունները, որոնք չպետք է անտեսվեն, իսկ այդ պարագայում  ուսանողն  իրեն  նույնականացնում  է  դասախոսի  հետ,  ինչը  ևս  ժամանակակից  պայմաններում  շատ  գործուն  է,  որովհետև  մեզանից`  ուսանողներիցս  շատերը,  տարբեր դասախոսների  հետ հաղորդակցման արդյունքում հստակորենի գիտենք, թե ինչպիսին կարելի և ցանկալի է, որ լինեն դասախոս-ուսանող  փոխհարաբերությունները,  ինչն  է  ճիշտ,  ինչը`  ցանկալի,  ինչը՝  անթուլատրելի։
Բնականաբար,  այստեղ  չենք  կարող  չխոսել  դասախոս-ուսանող  սերնդային`  մտածելակերպի,  ընկալումների  և  մոտեցումների  տարբերության  մասին, ինչը ևս կարևոր գործոն է այս հարաբերությունների ձևավորման գործընթացում։
Կարելի  է  ասել,  որ  ցանկալի  կլիներ,  որ  դասախոսը  նպաստեր  սովորողիզարգացմանը, իսկ դրա համար սովորողին անհրաժեշտ է կողմնորոշել՝ որն էդրականը, որը` բացասականը, սակայն չպարտադրել, այլ ուղղորդել, օգնել` չվնասելով  սովորողի  ինքնուրույնությունը։
  Մեր  օրերում  դասախոս-ուսանողփոխհարաբերությունների հիմքում սովորողն է, նրա անհատականությունը, ում կայացմանն  ու  զարգացմանը նպատակաուղղված  օգնում  են մանկավարժները`  հաշվի  առնելով  նրա  ձգտումները,  հետաքրքրությունները  և  կարողությունները,  այսինքն,  դասախոսը  հակված  է  կազմակերպելու  համագործակցային ուսուցում, որի կարգախոսն է. «Սովորել, աշխատել, ստեղծել միասին»4։
Համագործակցության  ֆենոմենը  դիտարկվում  է  որպես  մարդկային  հարաբերությունների  առավել  բարդ  ձև,  որը  բնութագրվում  է  փոխըմբռնմամբ,միմյանց ներաշխարհներ ներթափանցելու կարողությամբ։
 Հետևաբար, դասախոս-ուսանող փոխհարաբերությունները կարելի է բնորոշել որպես փոխշահավետ.  առաջինների  համար  շահավետ  է  որակյալ  գիտելիքների  ստացումը  և«լավ» դասախոսի մոտ սովորելը, երկրորդների համար կարևոր է ուսանողների հետաքրքրվածությունը։
  Իսկ  եթե  նրանց մոտ առկա  են  դրական  հարաբերություններ,  ապա  հաղորդակցումը  դառնում  է  առավել  արդյունավետ,  և  սովորողը կարող է լիաժեքորեն ինքնադրսևորվել։
Ուստի, կարող ենք ասել, որ այսօր դասախոս – ուսանող փոխհարաբերություններ  ասելով՝  պետք  է  հասկանալ  մանկավարժական  գործընթացիսուբյեկտների  նպատակաուղղված  փոխազդեցություն,  որն  անձնային-ուղղորդված դաստիարակության տեսանկյունից սուբյեկտների վարքաբանական,գործառական,  մտավոր,  արժեքային  փոխկապակցվածության  ամբողջությունէ`  պայմանավորված  նրանց  ինքնազարգացմամբ5  և  բնութագրվում  է  կրթական-մասնագիտական  գործունեության  համատեղ  նպատակներով  և  խնդիրներով, բնորոշվում է ինչպես ընդհանուր հոգեբանական մեխանիզմներով, այնպես  էլ  սոցիալ-դերային  հստակ  սահմանված  գործառույթներով,  մանկավարժական հաղորդակցման առանձնահատկություններով և օրինաչափություններով։
4 Աշիկյան Ա., Մասնագիտության արդի հիմնախնդիրներ, դասախոսական նյութեր։
дика воспитательной работы։
 Учеб. пособие для студентов высш. учебных заведений. — 3-е изд.— М.։
 Издательский центр «Академия», 2005. С. 76.Կարևորում ենք այն իրողությունը, որ 21-րդ դարում դասախոսը դադարելէ լինել սոսկ տեղեկատվության փոխանցման աղբյուր, անգամ` վերարտադրող։
Այսօր  նա  ինքնատիպ  և  յուրօրինակ  ուղղորդող  է։
  21-րդ  դարի  դասախոսինբավական  չէ  պարզապես  ունենալ  ակադեմիական  կրթություն  և  կիրառել  ուսուցման գործընթացի և ուսումնական նյութի վերահսկողություն և ստուգում։
Նա  պետք  է  քայլի  ժամանակին  համընթաց`  միաժամանակ  հարստացնելով  ևկատարելագործելով մասնագիտական կարողություններն ու հմտությունները։
21-րդ  դարի  դասախոսը  պետք  է  ունենա  ստեղծագործական  անկախություն,  պատրաստ  լինի  կիրառել  նորարարական  տեխնոլոգիաներ,  կրթականգործընթացի կազմակերպման մեթոդներ և հնարներ։
 Նորարար տեխնոլոգիաների  տիրապետման  հարցում  դասախոսները  չպետք  է  զիջեն  ուսանողներին։
Դասախոսը պետք է ուսանողների համար օրինակ լինի, «վարակի» նրանց իրկենսուրախությամբ, ոչ միայն հետաքրքրված լինի ուսումնական գործընթացիբարեհաջող  անցկացմամբ,  այլև  յուրաքանչյուր  ուսանողի  անձնային  աճով`ցուցադրելով սեփական անձնային առաջընթացը, ինչը նկատելի է շատ դասախոսների գործելաոճում։
 Միաժամանակ պետք է նշել, որ այս պարագայում ևսգործընթացը  երկկողմանի  է,  քանի որ  դասախոսը  ոչ միայն պետք  է  սովորեցնի, այլև ինքն էլ կարող է սովորել ուսանողներից։
Ակնկալվում է, որ 21-րդ դարի դասախոսը կկարողանա «զարմացնել» ուսանողներին`  խթանելով  նրանց  ճանաչողական  գործընթացի  ակտիվացումը,համախմբելով  ուսանողներին  իր  շուրջ,  հետաքրքրություն  առաջացնելովնրանց  մեջ,  դառնալով  նրանց  հետազոտական  աշխատանքների  կազմակերպիչ  և  համակարգող,  ուսանողների  հետ  ձևավորի  դրական  և  արդյունավետհարաբերություններ  ոչ  միայն  կրթական  գործընթացի  շրջանակներում,  այլևդրանից դուրս։
Կարող  ենք  ասել,  որ  ներկայումս  դասախոս-ուսանող  սուբյեկտ-սուբյեկտային հարաբերությունները մեծ մասամբ կայացած են, որովհետև հիմնականում  դասախոսները  «բաց»  և  պատրաստ  են  հաղորդակցմանը,  ընդ  որում՝  ոչմիայն  լսարանային  պայմաններում,  այլև  դրանից  դուրս,  ինչն  էլ  ուսանողինհնարավորություն  է  տալիս  ազատվել  ավելորդ  լարվածությունից,  նա  ավելիհամարձակ,  ինքնուրույն  և  անմիջական  է  դառնում  դասախոսի  հետ  հաղորդակցվելիս։
Կարևորում  ենք  նաև  այն  իրողությունը,  որ  ժամանակակից  պայմաններում դասախոսներից շատերը ուսանողի հետ փոխհարաբերության ժամանակկարծես նշում են. «Մենք գործընկերներ (կոլեգա) ենք»՝ դրանով իսկ ներշնչելովուսանողին ինքնավստահություն, հավատ սեփական ուժերի նկատմամբ և, որավելի կարևոր է, խթան հանդիսանալով սովորողի առաջադիմելու և կայանալու համար, ինչն էլ ըստ մեզ, կայուն նախահիմք է ամուր և որակյալ հարաբերությունների կառուցման և մասնագետների պատրաստման համար։
Այսպիսով՝  կարող  ենք  ասել՝  21-րդ  դարում  բարձրագույն  մասնագիտական կրթության համակարգում փոխհարաբերությունները դիտարկվում են որպես դասախոսի և ուսանողի փոխազդեցություն, որն ուղղված է նրանց անհատական  և  հասարակական  հետաքրքրությունների  և  պահանջմունքների  բավարարմանը։
 Ինչպես նաև մենք կարևորում ենք այն հանգամանքը, որ բարձրագույն ուսումնական հաստատությունն այսօր պետք է շրջանավարտին «զինի»  ոչ  միայն  մասնագիտական  գիտելիքներով  և  կարողություններով,  այլևձևավորի  նրա  մեջ  հաղորդակցման,  կոլեկտիվում  աշխատելու  և  խնդրահարույց  իրավիճակնեում  լուծումներ  գտնելու  կարողություններով,  իսկ  այդ  գործում մենք անփոխարինելի ենք համարում դասախոս-ուսանող «առողջ» փոխհարաբերություններն ու հաղորդակցումը` հիմնված փոխըմբռնման և փոխօգնության վրա։
Քրիստինե ՍաֆարյանԴԱՍԱԽՈՍ–ՈՒՍԱՆՈՂ ՓՈԽՀԱՐԱԲԵՐՈՒԹՅՈՒՆՆԵՐԸ 21-ՐԴ ԴԱՐՈՒՄԲանալի բառեր՝ դասախոս, ուսանող, փոխհարաբերություններ, դրդապատճառ,հեղինակություն, համագործակցային ուսուցումԱմփոփում։
