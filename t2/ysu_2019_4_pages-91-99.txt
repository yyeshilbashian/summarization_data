ԻՏԵՆ ՀՈՈՒԼԻԻ «ԱՄԵՐԻԿՅԱՆ ԵՐԱԶԱՆՔԸ» ՋՈՆ ՍԹԱՅՆԲԵՔԻ «ՄԵՐՀՈԳՍԵՐԻ ՁՄԵՌԸ» ՎԵՊՈՒՄ «Մեր հոգսերի ձմեռն անցյալում է...»   «Մեր հոգսերի ձմեռը» վեպ  է «կորուսյալ սերնդի», նրանց էկզիստենցիալ ընտրության, պայքարը շարունակելու կամ տանուլ տալու մասին։
 Վեպում կարևոր տեղ էզբաղեցնում  Իտենի  մորաքույր  Դեբորայի  նվեր-թալիսմանը։
  «Թալիսմանը  քոնն  է,պատկերը  նշանակում  է  այն,  ինչ  նրանից  սպասում  ես»  [1],-  ասում  է  մորաքույրԴեբորան։
 Թալիսմանը կարևոր է նաև Էլենի՝ Իտենի դստեր, փակ աչքերով ժպտացողլուսնոտի համար, ով ամեն գիշեր գրկում է թալիսմանը։
 Տարին մի նոր օր է տալիս,օրն էլ՝ մի նոր լուսաբաց. ահա այս բառերով է սկսում Իտենն իր օրը Զատկին՝ միակօրը,  երբ  Քրիստոսը  մեռած  է։
  Հարստանալու  միտքը,  բարոյապես  մեռնելու  և  հարություն առնելու, ջրի ալիքների մեջ վերածնվելու շղթան զուգահեռվում է ինչ-որ բանոչնչացրած  մարդու  կերպարով,  ով  ջանում  է  ուրիշ  մի  բան  ստեղծել  և  դրանովներքուստ վերականգնել հավասարակաշռությունը։
 Իտենն ամեն օր դուրս է գալիս իր«հարմարավետության գոտուց» և մտքում կրկնելով «Աստված իմ, ինչու՞ ինձ թողեցիր»արտահայտությունը՝  կրկին  հետ  վերադառնում  իրականություն։
  Նա  անընդհատփախչում  է  իրականությունից,  վերադառնում  անցյալ՝  գնալով  Հին  նավահանգիստ,որտեղ, ինչպես ինքն է նշում, գնում է միայն  կարևոր փոփոխությունների ժամանակ։
Նա այնտեղ է գնացել բանակ մեկնելու, Մերիի հետ ամուսնանալու և Էլենի ծնվելունախօրյակին։
 Վեպում հերոսին ամենաշատն «օգնում է» կախարդուհի  Մարջին, ով,գուշակելով նրա ապագան, միակ մարդն է, ով գիտի, թե ինչ է կատարվում Իտենիհետ։
 Ուշագրավ են նրա խոսքերը՝ «Դու նման ես այն ցուլին, որ մատադորի աշխատանքից հետո փորձում է սպանել այն, ինչն այլևս գոյություն չունի իր դիմաց» [1]։
 Ամենինչ արդեն վճռված է։
 Իտենին այս անգամ նույնիսկ ծերուկ շկիփերը չի օգնում. «Ինքդվճռիր։
  Այն,  ինչ  մեկին  օգտակար  է,  վնաս  է  ուրիշներին,  իսկ  կանխավ  գուշակելհնարավոր չէ» [1]։
Սթայնբեքի վեպի առանցքում «Կորուսյալ սերունդն» է՝ համաշխարհային պատերազմի արհավիրքների միջով անցած մարդիկ։
 Կորուսյալ  սերնդի ներքին աշխարհնանլիարժեք  է,  վարակված  անտեսանելի,  բայց  որոշակի  հիվանդությամբ։
  Պատերազմը սովորեցնում է մարդուն սպանել, վերացնում է արժեքային համակարգի սահմանները, սպանում կյանքի իմաստը։
Սթայնբեքը  կարծում  է,  թե  «ողջ  պատերազմը  մարդու`  որպես  բանականարարածի ձախողման ախտանիշն է» [2]։
 Նրա վեպում կան պատերազմը վերապրածերկու հերոս` Դեննին և Իտենը, ովքեր երկուսն էլ կարծես մեռած են` թողած իրենցէության մի մասն անցյալում։
 Նրանք կորցրել են կյանքի իմաստն ու հետաքրքրությունը։
  Եվ ինչպե՞ս վերդառնալ կյանք պատերազմից հետո, եթե պատերազմը կլանումէ մարդու այն ամենաուժեղ զգացողությունները, որոնք նա ունակ է ապրելու։
 ԴեննիԹեյլորն ասում է Իտենին. «Դու էլ ինձ նման հաշմանդամ ես, միայն թե մենք տարբերկերպ ենք խեղված» [3]։
 Պատերազմից հետո Իտենն ընտանիք է կազմել, քանի որկինը հավատարմորեն սպասել է նրա վերադարձին, երեխաներ է ունեցել, աշխատումէ կրպակում, և ո´չ սիրում է իր աշխատանքը, ո´չ ատում. նա մեխանիկորեն ապրում էիր կյանքը` օր առ օր։
 Հավանաբար այսպես էլ կշարունակվեր  Իտենի կյանքը, մինչևիր համար նախատեսված ժամանակի ավարտը, եթե նրա կյանքի անդորրը շարունակչխանգարեին շրջապատն ու հասարակությունը` դրդելով նրան դուրս գալ իր ստեղծած «հարմարավետության գոտուց» ու անել ավելին, քան ինքն ուզում է կամ իրենանհրաժեշտ է։
 Այս ընթացքում հերոսը կանգնում է իր բարոյական արժեքների վերագնահատման առջև, դրանց ոչնչացման կամ փոխակերպման ընտրության միջև, իրանտարբերության ու շրջապատի համառության բախման կիզակետում։
Պատահական չէ, որ վեպի վերնագիրը` «The winter of our discontent», վերցվածէ  Շեքսպիրի  «Ռիչարդ  III»  պիեսից,  որտեղ  հերոսը  ձգտում  է  ունենալ  ավելին`վերացնելով մարդկային և ոչ մարդկային բոլոր խոչընդոտները, որ հանդիպում են իրճանապարհին,  անկում  ապրելով  բարոյապես։
  Սթայնբեքը  ներկայացնում  է  իր  հերոսին շրջապատող իրականությունը, նրա հոգեվիճակը, պատճառները, որ հանգեցրել  են  դրան,  այն  իրականությունը,  որին  մասնակից  չէ  իր  էությունը,  նրա  հոգու՝հանգստի փնտրտուքները։
Այս միջավայրը թելադրում է օրենքներ, պարտադրում կարծրատիպեր, և Իտենին առնչվող երեք գլխավոր հանգամանք պարտադրում են նրան գործել` զոհելով իրհամար այդքան թանկարժեք անտարբերությունը, պատերազմից հետո ևս մեկ անգամ արթնացնել այն դիվայինը, որ հատուկ է «Մարդուն»։
  Սա, սակայն, միայն Իտեննէ ընկալում որպես դիվային, քանի որ մնացյալ բոլորը համակերպվել են «նոր օրենքներին»։
  Իտենի  մեջ  պայքար  է  ընթանում  հնի  ու  նորի  միջև։
  Երեք  հանգամանքչարչարանաց ուրբաթ օրվանից սկսած պտտվում են Իտենի շուրջ` կողմնորոշելով նրամտքերը։
 Մի ժամանակ հարուստ լինելու, հասարակական դիրք գրավելու հիշողությունը տանջում է Իտենին։
 Այս հայեցակարգի խորհրդանիշը Գեղեցկուհի «Ադլերն»  է`նավը, որ մի ժամանակ պատկանել է նրա հորը, սակայն անհայտ կերպով այրվել է, ևԻտենը  կասկածում  է,  թե  դա  արվել  է  որոշ  նենգ  պատճառներով։
  «Ադլեր»  նավիխորհրդանիշի  հետ  է  կապված  Հին  նավահանգիստը,  ուր  Իտենը  գնում  է`  առանձնանալու  իր  մտքերի  հետ։
  Այդ  ջախջախված  նավն  Իտենի  հոր  պարտությունն  էմատնանշում։
  Բացի  այն  անիմաստ  պատերազմներից,  որոնցում  մարդն  իր  մասնակցությունն  է  բերում  առանց  նպատակի  ու  ցանկության,  սոսկ  իր  «պարտականությունը կատարելու համար», կան նաև անձնական պատերազմներ։
 Եթե մղում եսմի  պատերազմ,  որը  քոնը  չէ,  որտեղ  դու  նպատակ  չունես  պաշտպանելու  տունդ,ընտանիքդ,  հայրենիքդ  (իսկ  Իտենը  հենց  այդպիսի  պատերազմի  էր  մասնակցել),ցանկացած արդյունքի դեպքում պարտված ես։
 Սակայն անձնական պատերազմումհոր պարտությունն իր հետքն է թողնում նաև որդու և հետագա սերունդների վրա։
Վեպում «Գեղեցկուհի Ադլերի» պատմությունն ընտանիքում առասպել էր դարձել, ինչըևս մահվան խորհրդանիշ է, քանի որ առասպելի է վերածվում այն, ինչն այլևս չկա։
 Եվայս  պատմությունը  դեռ  կպատմեն  ու  կհիշատակեն  սերնդից  սերունդ,  ինչպեսաշխարհն է շարունակում հիշել համաշխարհային պատերազմները։
Ընտանիքի  անդամների`  ավելի  լավ  ապրելու  ցանկությունը  նույնպես  Իտենինմղում  են  որոշակի  փոփոխությունների։
  Ե´վ  Իտենի  կինը`  Մերին,  և´  զավակները`Էլենն ու Ալենը, տարբեր խոսակցություններում արտահայտում են իրենց՝ ավելի լավապրելու  ցանկությունը։
  Մերին  իր  ցանկություններն  արտահայտելիս  նշում  է  փողիերկու իմաստ` «նոր վարագույրներ գնել», ինչի դեպքում փողն անհրաժեշտություն էարժանապատիվ կյանքով ապրելու համար, և «գլուխը բարձր պահել», ինչը ցույց էտալիս փողի` հեղինակություն ստեղծելու հատկանիշը։
 Այս մասին Սթայնբեքը գրումէ. «Փող ունեցող մարդու համբավը գնահատվում է նույնքան բարձր, որքան և ինքը`դրամը»  [5]։
  Այս`  ավելի  լավ  ապրելու  ցանկության  ներքո  տեսնում  ենք  մեկ  այլհանգամանք. Մերին ու երեխաները ձգտում են ավելի լավ կյանքի, քան որ նրանք«կորուսյալ սերնդի» ներկայացուցիչներ չեն։
 Ինչպես Իտենը, նրանք չեն թողել իրենցէության  մի  մասը  անցյալում։
  Եթե  ապրում  ես  ներկայով,  ընդունում  ես  ներկաապրելակերպի փիլիսոփայությունը, ապա պետք է հետզհետե վարակվես «ամերիկյան երազանքով», ընդ որում` «ամերիկյան երազանքի» այն տեսակով, որը պահանջում է հնարավորինս արագ հարստության հասնել, հաջողություն ունենալ և քո տեղըգտնել  հասարակության  մեջ։
  Սակայն  «ամերիկյան  երազանքով»  տարված  մարդիկհաճախ  մոռանում են, որ դրամը հիվանդություններ չի բուժում և փոխում է միայնախտանիշը։
Հասարակության  սպասումները  հերոսից  մեծ  նշանակություն  ունեն  Իտենիհամար։
  Բոլորը  կարծում  են,  թե  Իտենը  խելացի  է,  աշխատասեր,  վերջապես`  լավմարդ, և ունի բոլոր իրավունքներն ավելի լավ ապրելու։
 Տարբեր անձինք հենց նրամոտ  են  գալիս  առաջարկություններով`  հավատացնելով,  թե  նա  «ստեղծված  չէհասարակ վաճառող լինելու համար» [4]։
 Եվ Իտենն ինքը վճռական քայլերն անելուցհետո նկատում է, որ պարոն Բիգերսը, Բեյքերն ու մյուսները սկսում են հարգանքովվերաբերվել  իրեն`  անգամ  իմանալով,  որ  ինքն  է  Մարուլլոյի  մատնիչը,  Դեննիինմահվան  հասցնողը։
  Հարգում  են,  որովհետև  Իտենը  խաղադաշտ  է  մտնում  որպեսբիզնեսի օրենքներին քաջատեղյակ խաղացող` ընդունակ այդ օրենքները ծառայեցնելու ի նպաստ իրեն։
 Այս հանգամանքներին Իտենի դեպքում գումարվում է ՄարջիՅանգ-Հարթի`  կնոջ  մտերիմ  ընկերուհու  խաղաթղթային  գուշակությունը,  թե  իրենհաջողություն  է  սպասվում։
  Այս  գուշակությունը  հայտնվում  է  կաշին  փոխող  օձիխորհրդանիշով։
 Այս առիթով Իտենն ասում է. «Ես չգիտեմ, թե որը որին է հետևում.գուշակությու՞նը  ճշմարտությանը,  թե՞  ճշմարտությունը`  գուշակությանը»  [5]։
  Օձըխոհրդանշում է ինչպես Իտենին, այնպես էլ աշխարհը, և այն պարադոքսը, թե Իտենըպայքարում է պարադոքսային աշխարհում։
  Ավելին, կարելի է ասել, որ յուրաքանչյուրմարդ և´ հին է, և´ նոր, ինչպես արտացոլվում է տան միջոցով(cid։
0) նոր Բեյթաուն` «հինքաղաք»։
Դեննին  հավատարիմ է մնում իրեն, մինչդեռ Իտենը նորից հայտնվում է պարադոքսի մեջ` միայնակ մնալով  կյանքում։
 Իտենը դառնում է իր երազում տեսած այնհրեշը, որ պատառոտում է իր եղբորը, այստեղ արթնանում է այն հրեշը, որ արթունէր նաև պատերազմի դաշտում։
 Այստեղ Իտենը ապացուցում է Սթայնբեքի տեսությունը` «Ողջ պատերազմը մարդու` որպես բանական արարածի ձախողման ախտանիշն  է»  [2]։
  «Կորուսյալ  սերնդի»  այս  երկու  միակ  կիսաողջ  մնացած  ներկայացուցիչներից  մեկն  ի  վերջո  մահանում  է,  մյուսը`  ինտեգրվում  նոր  կյանքին  ու  նորօրենքներին։
 Մեկը հավատարիմ է մնում իր «կաշվին», մյուսը` փոխում է այն, և դժվարէ ասել` ով հաղթանակ տարավ. թերևս պարտվողը եղավ Իտենը, քանի որ եթե նորհասարակական ու բարոյական օրենքով նրան հաղթանակ է վերագրվում, ապա հինօրենքը  դատապարտում  է  նրան,  իսկ  նա  հավատում  էր  հնին,  բայց  Դեննին,մահանալով, ամեն դեպքում պարտություն կրեց, քանի որ մահացածն այլևս ունակ չէոչինչ  անելու,  մինչդեռ  Իտենը  դեռևս  կարող  է  «փոխվել»։
  Երկու  բևեռներում  ենգտնվում նաև Էլենն ու Ալենը։
 Էլենն ավելի զգայական աշխարհին է կապված, իր մեջմիստիկա  է  կրում,  ապրում  է  իրականությունից  կտրված  իր  աշխարհում,  ինչիլավագույն ապացույցը նրա լուսնոտ լինելն է։
 Լուսնոտ լինելով` Էլենի էության մի մասըևս, ինչպես և Իտենը, գտնվում է մեկ այլ տեղ` ուրիշ աշխարհում, որում բարոյականնու  անբարոյականը  դեռևս  չեն  խառնվել,  որտեղ  օրենքներն  այլ  են,  որտեղ  Էլենըժպտում է փակ աչքերով։
 Մինչդեռ Ալենը տիպիկ իր ժամանակաշրջանի ամերիկացիէ, ով կարող է խաբել խմբագրությանը` հաջողության հասնելու համար, ով առանցխղճի  խայթի  ընդունակ  է  Էլենի  համար  ստոր  համարվող  քայլի։
  Նա  չիուզում  աշխատել հոր հետ կրպակում, ուզում է հարստանալ ու ճանաչվել միանգամից`առանջ  մեծ  ջանքերի։
  «Բոլորն  են  այդպես  անում»,-  ասում  է  Ալենը.  նա  արդենկայացրել է իր որոշումը։
 Իտենը, նկատելով այս ամենն իր երեխաների մեջ, զգում է,որ  Էլենն  է,  ով  իր  պաշտպանության  կարիքն  ունի,  ով  ևս  դուրս  է  այս  հասարակությունից ու ժամանակից։
Վեպում մեծ տեղ են գրավում աստվածաշնչյան խորհրդանիշները։
 Այսպես, այնօրը, երբ Իտենի մոտ ծագում է հարստանալու միտքը, զատիկ էր` այն միակ օրը, որ,համաձայն  հորաքույր  Դեբորայի,  «Քրիստոսը  մեռած  է»։
  Մորաքույր  Դեբորանփոխանցել էր Իտենին այն հավատը, թե Քրիստոսի հարությունը տեղի է ունեցել ոչթե երկու հազար տարի առաջ, այլ հենց այսօր և յուրաքանչյուրի մեջ։
 Սա այն օրն էր,երբ  Իտենը  պետք  է  մեռներ  ու  վերածնվեր,  և  նա  մեռավ`  բարոյապես,  բայց  ևվերածնվեց`  վեպի  վերջում  նետվելով  ջրի  ալիքների  մեջ,  որտեղից  պետք  է  արդենմաքրված դուրս գար` հասցնելու Էլենին այն, ինչը և´ իր, և´ դստեր համար հույսի,հավատի  խորհրդանիշն  է  եղել`  քար-թալիսմանը։
  Մորփիի  հետ  զրուցելիս  Իտեննասում է. «Ես լսում եմ այդ բառերը ու դրանց մեջ այնպիսի՜ մենակության զգացում կա«Lama  sabach  thani»  (Աստված  իմ,  ինչու՞  ինձ  թողեցիր)։
  Այս  տողերը  բազմիցսկրկնվում  են  20-րդ  դարի  մոդեռնիստական  գրականության  մեջ։
  Ինչու՞  հենցմենակություն  է  տեսնում  հերոսն  այդ  բառերի  մեջ։
  Գուցե  պատճառն  այն  է,  որ  նամենակ էր զգում իրեն, որ նրան լքել էր աստվածայինը։
Վեպում  կենտրոնական  է  «ամերիկացի»  կոչվելու  հարցը։
  Դեննիի  համար  դատան  նկուղն  է,  որտեղ  նա  ապրել  է  մանկության  տարիներին,  Իտենի  համար`  հիննավահանգիստը, որտեղ գտնվում են «Գեղեցկուհի Ադլերի» մնացորդները, Մարջինգնում է Բեյթաունի մի կղզի, Մարուլլոն կարոտում է Իտալիան, և միայն Մերին է, որայս  հարցին  չի  բախվում։
  Նա  միակն  է,  ում  ապաստարանի  հարցը  չի  հուզում.  նաամեն  գիշեր  քնում  էր  ժպիտը  դեմքին`  հանգիստ  զգալով  իր  տանը։
  Կնոջհանգստությունն Իտենը հետևյալ կերպ է մեկնաբանում. «Իմ կարծիքով գաղտնիքըհետևյալն է. իմ Մերին համոզված է, թե հավիտյան է ապրելու, թե այս կյանքից մյուսինէ անցնելու նույնքան հեշտ ու հանգիստ, ինչպես հիմա գիշերից անցնում է ցերեկվան։
Նա  դրան  հավատում  է  ճիշտ  այնպես,  ինչպես  իր  շնչելուն,  բնականորեն,  առանցմտմտալու։
 Եվ այդ պատճառով էլ շտապելու ոչ մի տեղ չունի. կարելի է և´ քնել, և´հանգստանալ, և´ ժամանակավորապես բոլորովին անջատվել գոյություն ունենալուց»[1]։
Վեպում բոլորը շտապում են, յուրաքանչյուրն ուզում է հասնել ինչ-որ մի բանի,ձեռք բերել ավելին, և այդ վազքն անվերջ է, քանի որ անվերջ է տիեզերքը, անվերջեն  մեր  ցանկություններն  ու  երազանքները։
  Սթայնբեքի  վեպում  ցույց  է  տրվում«ամերիկյան երազանքի» անկումը, այն փոփոխությունը, որին ժամանակի ընթացքումենթարկվում  է  այս  ընկալումը։
  Եթե  նախկինում  հավասար  հնարավորություններըբոլորի երազանքն էր` իրենց կյանքն ստեղծելու, ցանկություններին հասնելու իրենցիսկ աշխատանքի միջոցով, ապա հետագայում այդ ընկալումը փոխվեց` վերածվելովմրցարշավից  հաղթող  դուրս  գալու  մոլեգին  տենչի,  որտեղ  կարևոր  չեն  այլևսուրիշների ազատությունները, կա միայն «եսը», որը խորտակում է դիմացինին` ցանկությունները բավարարելու համար։
 Ագահության ու ծուլության այս ոգին, սակայն,եղել է ու կա բոլոր ժամանակներում, ինչի մասին Սթայնբեքը գրում է.«- Հը, ծովահենության ժամանակներն անցել են, բայց ոգին, ինչպես երևում է,մինչև օրս էլ ապրում է։
- Ի՞նչ ոգի։
- Առանց գործ անելու, ձրի վաստակելը։
 Առանց ճիգ ու ջանքի հարստանալը» [1]։
Սա Իտենն ասում է որդուն` Ալենին, ով ցանկանում է «Ես սիրում եմ Ամերիկան»թեմայով շարադրության մրցույթում հաղթել, և հաղթելու համար դիմում է ոչ պատշաճմիջոցի(cid։
0)  արտագրում  է  հայտնի  մարդկանց  ճառերից  ու  խոսքերից  նախադասություններ։
  Այս  հաղթանակի  անցողիկությունը  հեղինակը  ներկայացնում  է  Ալենիպարտությամբ, ով, սակայն, հետ չի կանգնում իր ընտրած ճանապարհից` ասելով.«Մեծ  բան։
  Բոլորն  էլ  այդպես  են  անում։
  Մեկի  բախտը  բերում  է,  մյուսինը`  ոչ»  [1]։
Շարադրության թեման` «Ես սիրում եմ Ամերիկան», սատիրական բնույթ ունի, քանիոր մասնակիցները ցանկանում են ստանալ դրամական պարգևը և հեռուստացույցովելույթ ունենալու առավելությունը, և այս ցանկություններն են, որ մղում են գրելուն, ոչթե Ամերիկայի հանդեպ տածած սերը։
Արդյո՞ք  Մարուլլոյին  մատնելով  կրպակը  ձեռք  բերելը  և  Դեննիի`  ընկերոջհողատարածքը իրենը դարձնելն այն չէ, ինչ «բոլորն են անում», ինչպես Իտենի որդին`Ալենն է ասում։
 Իտենն այս քայլերին դիմելուց առաջ խորհրդածել էր ամենի շուրջ։
 Նաայս պլանը գծեց այն ժամանակ, երբ իր կրպակի հաճախորդներից մեկը պատմեցնրան  բանկ  թալանելու  հաջորդական  քայլերը։
  Ի  վերջո,  Դեննիի  հողատարածքըկլիներ նրանը, ով նույն կամ մոտավորապես նույն առաջարկը կաներ նրան` գումարխմիչք գնելու համար, և եթե Դեննին կարողանար իր մեջ Իտենի տված գումարովբուժվելու ուժ գտնել, ապա Իտենը դրա համար միայն ուրախ կլիներ, այլապես եթեայդ տարածքը ձեռք չբերեր, այն ձեռք կբերեր մեկ ուրիշը, ընդ որում, Դեննիին ավելիհաճելի կլինի, եթե դա ինքը լինի։
 Ինչ վերաբերվում է Մարուլլոյին, ապա նա Ամերիկաէր եկել ոչ օրինական ճանապարհով` արդեն իսկ խախտում թույլ տալով։
 ԻրականումԻտենը  ոչ  ոքի  նկատմամբ  ստոր  չգտնվեց։
  Սակայն  «հասարակությունը»  կամ  այնանձը, որը կուզեր` իրենը լինի հողատարածքը, և որը մինչ Իտենի ձեռնարկած քայլերըհորդորում  էր  նրան  շարժվել  բիզնեսի  նոր  օրենքներով,  չի  հապաղում  կշտամբել`բարոյականության  մասին  հիշեցնելով,  երբ  Իտենն  այդ  օրենքներն  իր  դեմ  էօգտագործում։
  Քանի  դեռ  Իտենը  պետք  էր  միստր  Բեյքերին`  նրանից  ավելի  ցածրպաշտոնում լինելու համար, նրա նման քայլերը Բեյքերը ոչ բարոյական չէր համարի,մինչդեռ  երբ  իրավիճակը  շրջվում  է  այնպես,  որ  Իտենը  պետք  է  ստանար  բաժնետոմսերի 51 %-ը, Բեյքերը փորձում է ազդեցություն ունենալ նրա խղճի վրա։
Ամերիկյան երազանքը նպատակ չուներ մրցակցություն ու նենգություն սերմանելմարդու մեջ` մարդու նկատմամբ։
 Հակառակը` այն հետապնդում էր յուրաքանչյուրիազատության, բոլորի հավասար լինելու գաղափարների հաստատումը։
 Գաղափարը,անցնելով  մարդկային  էության  պրիզմայով,  դադարեց  սոսկ  գաղափար  լինելուց  և,որպեսզի  մարդը  կարողանար  օգտվել  նրանից,  «մարդկայնացավ»`  ներառելովմարդկային  բոլոր  տենչերը,  խավար  ու  մութ  ցանկությունները։
  Այժմ  ամերիկյաներազանքը երկու դեմք ունի` իրական ու կատարելատիպային՝ կեղծ ու մարդկային,որոնք լոկ իրականի արտացոլումն են ժայռի պատին։
 Իդեան ու իրականության մեջնրա  մարմնավորումը  կշարունակեն  հակադրվել  միմյանց,  ինչպես  հակադրվում  ենմարդու  ու  Աստծո  էությունները,  մինչև  մարդկությունն  ամբողջ  մաքրությամբ  ուպարզությամբ  կլանի  այն,  ինչպես  գաղափարն  իրական  աշխարհում  գոյությունունենալու համար կլանեց մարդկայինը։
Այն  պահից  ի  վեր,  երբ  Իտենը  մտածեց,  որ  կցանկանար  իր  անունը  տեսնելգրված  ոսկե  տառերով,  ինչպես  գրում  էին  պատերազմում  զոհվածներինը,  սկսեցկիսամեռ  ապրել։
  Եվ  այն  պահին,  երբ  հրաժարվեց  ինքնասպանություն  գործելումտքից, որոշեց շարունակել հնի ու նորի այս խաղը. զոհեց ինքն իրեն` թալիսմանը`հույսը, իր դստերը` նոր սերնդին հասցնելու համար։
 Երբ Քրիստոսը մեռավ ու թողեցմարդկային  մարմինը,  այնտեղ  դեռևս  մնաց  Հիսուսի`  մարդու  հոգին,  ով  զրկվեցաստվածայինից։
  Սակայն  Քրիստոսը  հարություն  առավ  և  մինչ  այսօր  նրա  կենդանությունը վառ է պահում մարդու հույսն առ դրախտը, արդարությունն ու հատուցումը։
Եթե  հավատանք  այս  տեսությանը,  յուրաքանչյուր  մարդ,  այդ  թվում  և  Աստծոորդին` Ադամը, աստվածային էության` Քրիստոսի փոխակերպվելու համար պետք էանցնի  մարդու  համար  նախատեսված  բոլոր  փուլերով.  դրախտ,  օձ,  կին,  խնձոր,մեղք… Իտենին առաջարկվում է համտեսել խնձորը, և նա համտեսում է։
 Նա գործումէ մեղքը, բայց և վերջում ինքն է դառնում Քրիստոսը` նա, ով մոռանալով իր «եսի», իր`ապրելու  ցանկության  բացակայության  մասին,  հաջորդ  սերնդին  բերում  է  հույսը։
Իտենը  մտածում  է  ոչ  թե  նահատակության,  այլ  խաչվողի  զարհուրելի  միայնությանմասին։
  Վեպում  բոլորը  կերազեին  Միսս  Էլգարի  նման  ապրել՝  ժամանակից  դուրս,անվերջանալի ներկայում, որը երբեք անցյալ չի դառնում։
 Վեպի քննությունը կարելիէ ավարտել Իտենի մտորումներից մեկով. «Աշխարհն իր ձեղնահարկն ունի, որտեղկուտակված են բազմաթիվ հինավուրց և հրաշագեղ իրեր, որոնք չենք ուզում միշտաչքներիս առջև ունենալ, բայց և չենք համարձակվում նետել» [1]։
 Զգալով, որ հայրըգուցե այլևս չվերադառնա, Էլենը խնդրում է իրեն էլ տանել, սակայն հավերժականշրջապտույտի սկզբունքով Իտենը ետ է վերադառնում։
 Ոչ թե ցտեսություն, այլ մնասբարով։
 Ցտեսությունը հնչում է մեղմ թախիծով ու հույսով։
 Մնաս բարովը խիստ է ուանվերադարձ։
  Իտենը  մնաս  բարով  չի  ասում  կյանքին։
  «Աշխարհը  լիքն  է  խորտակումի մութ բեկորներով։
 Մեզնից ամեն մեկն իր կրակն ունի, իր սեփական, միայնակկրակը» [1]։
 Իտենը ինքնասպանություն չի կատարում, նա որոշում է դուրս գալ ջրիցու թալիսմանը հանձնել իր նոր տիրուհուն, «որպեսզի չմարի ևս մի կրակ» [1]։
ԳՐԱԿԱՆՈՒԹՅՈՒՆ[1] Սթայնբեք Ջ., Մեր հոգսերի ձմեռը, Երևան, 1978, էջ 274, 356, 131, 368, 372.URL։
 https։
//www.goodreads.com/quotes/tag/war (Accessed։
 20.03.2018).[3]  Williams  K.,  Jesus  Christ  as  the  Reincarnation  of  Adam, URL։
  http։
//www.neardeath.com/reincarnation/jesus/adam.html, (Accessed։
 19.03.2018).URL։
 http։
//www.loc.gov/teachers/classroommaterials/lessons/american-dream/students/thedream.html (Accessed։
 19.03.2018).URL։
 http։
//chrestomathy.cofc.edu/documents/vol1/patton.pdf (Accessed։
 18.03.2018).Սողոմոնյան ԱմալյաԻՏԵՆ ՀՈՈՒԼԻԻ «ԱՄԵՐԻԿՅԱՆ ԵՐԱԶԱՆՔԸ» ՋՈՆ ՍԹԱՅՆԲԵՔԻ «ՄԵՐՀՈԳՍԵՐԻ ՁՄԵՌԸ» ՎԵՊՈՒՄԲանալի բառեր՝ պատերազմ, կորուսյալ սերունդ, ամերիկյան երազանք,աստվածաշնչյան խորհրդանիշներ, դրախտ-օձ-կին-խնձոր-մեղք-Քրիստոս շղթա։
