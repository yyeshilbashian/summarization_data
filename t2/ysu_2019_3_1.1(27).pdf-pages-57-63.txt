ՀՀ ԶԲՈՍԱՇՐՋԱՅԻՆ ՈԼՈՐՏԻ ԻՐԱՎԱԿԱՆ ԱՐԴԻ ՀԻՄՆԱԽՆԴԻՐՆԵՐԸԶբոսաշրջությունն  այսօր  բավական  կայուն  տեմպերով  զարգանում  է  Հայաստանի  Հանրապետությունում։
  Զարգացած  երկրներում  զբոսաշրջության  ոլորտըհամարվում է տնտեսության առաջնային ոլորտ և ապահովում երկրի եկամուտներիմեծ մասը։
 Թեմայի արդիականությունը պայմանավորված է այն հանգամանքով, որարդեն մի քանի տարի է՝ զբոսաշրջության ոլորտը Հայաստանում ևս հայտարարվել էտնտեսության առաջնային ոլորտներից մեկը՝ ապահովելով երկրի եկամուտների մեծմասը։
  Բայցևայնպես,  իրավական  մի  շարք  հիմնախնդիրներ  կան,  որոնց  պետք  էուշադրություն դարձնել և լուծումներ տալ։
Աշխատանքի  նպատակն  է  ուսումնասիրել  ՀՀ  զբոսաշրջության  իրավականկարգավորումների  վերաբերյալ  փաստաթղթերը,  պետական  քաղաքականությանծրագրերը,  իրավական  արդի  հիմնախնդիրները,  որոնց  կարգավորումը  կնպաստիերկրում ոլորտի զարգացմանը։
Օրենսդրության  կատարելագործումը  բխում  է  գործող  իրավական  դաշտիբարելավման անհրաժեշտությունից, որն առաջացել է զբոսաշրջության բնագավառինբնորոշ  դինամիկ  զարգացման  և  նոր  մարտահրավերների  պայմաններում  Հայաստանի  և  հայկական  զբոսաշրջային  արդյունքի`  համաշխարհային  զբոսաշրջայինշուկայում  մրցունակության  ամրապնդման  ու  բարձրացման  անհրաժեշտությունից,այդ թվում` նպաստելով հայկական զբոսաշրջային արդյունքի դիվերսիֆիկացմանը,համայնքներում զբոսաշրջության զարգացմանը, տարածքային տնտեսական համաչափ զարգացմանը, մարդկային ռեսուրսների զարգացմանը, միջազգային համագործակցության  ակտիվացմանը  և  այլն։
  Ուստի  պետք  է  մշակվի  զբոսաշրջությանզարգացման միասնական ռազմավարություն՝ հիմք ընդունելով ‹‹Զբոսաշրջության ևզբոսաշրջային գործունեության մասին›› ՀՀ օրենքը։
Տարբեր  երկրների  փորձը  ցույց  է  տալիս,  որ  զբոսաշրջության  ոլորտի  զարգացման  արդյունավետությունն  ուղղակիորեն  կախված  է  պետության  աջակցությունից։
 Պետական քաղաքականությունն այս ոլորտում առաջին հերթին պահանջումէ  նորմատիվային  անհրաժեշտ  դաշտի  ձևավորում։
  Հաշվի  առնելով  այն,  որ  զբոսաշրջոթյունը երկրում հայտարարված է որպես գերակա ճյուղ, ավելի է կարևորվումիրավական այն դաշտը, որում գործում է այս ոլորտը։
 ՀՀ-ում զբոսաշրջային ոլորտըկարգավորող օրենսդրաիրավական դաշտը ձևավորում են ՀՀ Սահմանադրությունը,ՀՀ քաղաքացիական օրենսգիրքը, «Զբոսաշրջության և զբոսաշրջային գործունեության  մասին»  ՀՀ  օրենքը,  ‹‹Զբոսաշրջության  զարգացման  հայեցակարգը››,  «ՀՀհամայնքներում  զբոսաշրջության  զարգացման  ծրագիրը»,  և  ՀՀ  զբոսաշրջությանզարգացման վերաբերյալ տարբեր տարիներին ընդունված պետական ծրագրերն ուիրավական  ակտերը  [2]։
  ՀՀ  կառավարությունը  վերջին  տարիներին  ընդունել  էզբոսաշրջային և հարակից ոլորտները կարգավորող օրենսդրական մի շարք փաստաթղթեր  ևս,  հաստատել  է  «ՀՀ  տարածքում  կուրորտային  առողջարանների  ևհանգստյան  տների  զարգացման  հայեցակարգը»  և  «ՀՀ  տարածքում  կուրորտայինառողջարանների և հանգստյան տների զարգացման պետական ծրագիրը», որտեղներկայացված  է  ՀՀ  տարածքում  առողջարանային  զբոսաշրջության  զարգացմանռազմավարությունը։
Զբոսաշրջության  ոլորտում  ՀՀ  կառավարության  վարած  կայուն  քաղաքականության  շնորհիվ  ոլորտի  գերակայությունը  համարվում  է  ՀՀ  տնտեսականզարգացման հիմնական ուղղություններից մեկը։
 ՀՀ զբոսաշրջության ոլորտի ներկաիրավիճակի  վերլուծությունը  ցույց  է  տալիս,  որ  երկրի  կառավարությունը  տնտեսության  պետական  զարգացման  հայեցակարգային  մոտեցումներում  մեծ  տեղ  էհատկացնում այս բնագավառում պետական նպատակաուղղված քաղաքականությունվարելուն,  որը  ներկայացված  է  ՀՀ  կառավարության  2017-2022  թթ.  ծրագրում։
Ծրագրում զբոսաշրջային ինդուստրիան ամբողջությամբ ներառվում է փոքր և միջինձեռնարկատիրության ոլորտում։
 Ինչպես նաև կառավարությունը նպատակադրում է2017-2022 թթ. ձեռնարկվող քայլերի և միջոցառումների արդյունքում զբոսաշրջայինայցելուների տարեկան թիվը հասցնել առնվազն 3 միլիոնի [6]։
ՀՀ  զբոսաշրջության  ոլորտի  կարգավորման  գործում  առանցքային  դերակատարություն  ունի  «Զբոսաշրջության  և  զբոսաշրջային  գործունեության  մասին»  ՀՀօրենքը,  որն  ընդունվել  է  2003  թ.-ի  դեկտեմբերի  17-ին։
  Այստեղ  ներկայացված  ենզբոսաշրջային բնագավառի պետական քաղաքականության ընդհանուր դրույթները`նպատակները, զբոսաշրջիկների շահերը, իրավունքները, պարտականությունները ևանվտանգության խնդիրները։
Զբոսաշրջության  ոլորտում  իրականացվող  պետական  քաղաքականությանհիմնական  նպատակները,  գերակա  ուղղությունները  և  միջոցները  սահմանված  ենվերոնշյալ օրենքում, մասնավորապես՝ զբոսաշրջության ընթացքում քաղաքացիներիիրավունքների ապահովումը, զբոսաշրջային այնպիսի համակարգի ստեղծումը, որըբավարարում  է  ճանապարհորդություն  իրականացնող  քաղաքացիների  պահանջմունքները, նպաստում նոր աշխատատեղերի ստեղծմանը, պետության և նրա քաղաքացիների  եկամուտների  ավելացմանը,  միջազգային  կապերի  զարգացմանը,  զբոսաշրջային գրավչություն ունեցող ռեսուրսների և շրջակա միջավայրի պահպանմանը,պատմամշակութային ժառանգության և բնության ռացիոնալ օգտագործմանը [1]։
ՀՀ-ն,Զբոսաշրջության կառավարման կարևոր գործիք է նաև 2008 թ. փետրվարի 13ին ՀՀ կառավարության հավանությանն արժանացած Զբոսաշրջության զարգացմանհայեցակարգը  [3]։
  Հայեցակարգի  նպատակն  է  բնութագրել  և  գնահատել  Հայաստանի  զբոսաշրջային  ռեսուրսները,  Հայաստանում  զբոսաշրջության  զարգացմանմիտումները  և  հեռանկարները,  սահմանել  զբոսաշրջության  ոլորտում  պետականքաղաքականության  հիմնական  նպատակները,  գնահատել  մարտահրավերներն  ուորոշել  նպատակների  իրականացման  համար  պետական  քաղաքականությանխնդիրները, ուղղություններն ու սկզբունքները։
լինելով  փոքր  երկիր,  հսկայական  ռեսուրսներ  և  անհրաժեշտնախադրյալներ  ունի  զբոսաշրջային  գործունեության  կազմակերպման  ու  զարգացման  համար։
  ՀՀ  զբոսաշրջային  գործունեության  կազմակերպման  մեջ  մեծնշանակություն ունեն երկրի բազմաբնույթ լանդշաֆտը, գեղեցիկ բնությունը, բազմատեսակ և հարուստ բուսական և կենդանական աշխարհը, ինչպես նաև բնության ևտեղանքի  մեջ  տարրրալուծված  պատմական  հուշարձանները։
  Դրանց  լիարժեք  ևճշգրիտ  օգտագործմամբ  Հայաստանը  այս  ոլորտում  կարող  է  դառնալ  մասնագիտացած  ակտիվ  և  զարգացած  երկրներից  մեկն  աշխարհում։
  ՀՀ  Սահմանադրության 10-րդ  հոդվածի  համաձայն՝ պետությունն ապահովում  է շրջակա  միջավայրի պահպանությունը և վերարտադրությունը, բնական պաշարների խելամիտ օգտագործումը  [5]։
   Շրջակա  միջավայրի  պահպանությունն  ապահովող  օրենսդրությունը ՀՀ-ում  զարգանում  է  բնական  պաշարների  օգտագործման  և  բնության  պահպանության  ոլորտների  կատարելագործման  ուղղությամբ։
  Բնության,  բնությանպահպանության,  շրջակա  միջավայրի  պահպանության  և  բնօգտագործման  մասինօրենքները,  ենթաօրենսդրական  ակտերը  սերտորեն  կապված  են  զբոսաշրջայինգործունեության կազմակերպման հետ, բայց դրանք ուսումնասիրելիս տեսնում ենք,որ՝•   բավականին հին են և վերաշարադրման, վերաձևակերպման կարիք ունեն,•   պետք է զուգահեռներ անցկացնել, որպեսզի օրենքները միմյանց չհակասեն ևմեկը մյուսին լրացնեն, ինչպես նաև դրանք ցույց տալ հղումներով,•  օրենքների մեծ մասում բացակայում են զբոսաշրջության ոլորտին վերաբերողկարգավորումները կամ իրավական սահմանափակումները։
Այս  կետերը  վերաբերում  են  նաև  վերոնշյալ  իրավական  բոլոր  այն  փաստաթղթերին, որոնք անմիջականորեն կապված են զբոսաշրջության ոլորտին։
 Ոլորտիզարգացման  և  ճիշտ  կառավարման  մեխանիզմ  ընտրելու  համար  անհրաժեշտ  էվերանայել  ոչ  միայն  զբոսաշրջային  գործունեությանը  վերաբերող  օրենքները,  այլևդրան առնչվող իրավական մյուս փաստաթղթերը։
ՀՀ զբոսաշրջության մասին օրենքում (ընդունված 17.12.2003 թ.-ին) ներկայացված  են  զբոսաշրջային  բնագավառի  պետական  քաղաքականության  ընդհանուրդրույթները`  նպատակները,  զբոսաշրջիկների  շահերը,  իրավունքները,  պարտականությունները և անվտանգության խնդիրները։
 Օրենքում առկա մի շարք բացթողումներն  ու  խնդիրները  վերանայվել  են  2017  թվականին՝  Զբոսաշրջության  կոմիտեի  ևհամապատասխան  մասնագետների  կողմից։
  Վերանայման  արդյունքում  մշակվել  է՝«Զբոսաշրջության մասին», «ՀՀ հարկային օրենսգրքում լրացում կատարելու մասին»,«Մաքսային կարգավորման մասին» ՀՀ օրենքում փոփոխություն կատարելու մասին,«Վարչական  իրավախախտումների  վերաբերյալ»  ՀՀ  օրենսգրքում  լրացում  կատարելու մասին, «Լիցենզավորման մասին» ՀՀ օրենքում լրացում կատարելու մասին ՀՀօրենքների նախագծերը։
 Օրենքների նախագծերում ներառվել են գործող օրենքներիբացթողումները,  կատարվել  են  լրացումներ,  մասնակի  կամ  ամբողջությամբ  վերանայվել  են  առանձին  կետեր  և  դրույթներ  [4]։
  Կարևոր  լրացումներից  է  ‹‹ԼԻՑԵՆԶԱՎՈՐՄԱՆ  մասին››  Հայաստանի  Հանրապետության  օրենքի  (ընդունվել  է  2001թվականի մայիսի 30-ին) 43-րդ հոդվածի աղյուսակը, այն է՝ լրացնել 17.1 մասով` 1.զբոսավարի  գործունեության,  2.  ուղեկցորդի  գործունեության,  3.  զբոսաշրջայինօպերատորի  գործունեության,  4.  զբոսաշրջային  գործակալի  գործունեության,  5.հյուրանոցային  ծառայությունների  մատուցման  լիցենզավորմամբ։
  Այս  փոփոխությունը  հնարավորություն  կտա  ոլորտում  միայն  առաջատար  և  բարձրակարգ  ծառայություններ  մատուցող  ձեռնարկությունների  գործունեություն,  առաջատար  մասնագետների, հմուտ և փորձառու զբոսավարների, տուրօպերատորների և տուրգործակալների  գործունեություն։
  Գործող  օրենքի  համեմատությամբ  օրենքի  նոր  նախագծում՝•  մանրամասն ներկայացված են օրենքի հիմնական հասկացությունները, «զբոսաշրջային  փաթեթ»  հասկացությունը,  զբոսաշրջային  փաթեթի  պայմանագիրը,երթուղին, տուրը։
•  Հստակորեն  տարանջատված  և  ներկայացված  են  զբոսաշրջային  սուբյեկտները  (դրանց  լիցենզավորման  և  ստանդարտացման  ընթացակարգերը)  և  օբյեկտները։
•  Հյուրանոցային ցանցերի, սննդի ձեռնարկությունների, ավտոբուսների որակավորման ընթացակարգերը։
•  Նախագծում  ներառված  են  նաև  զբոսաշրջության  ոլորտի  վարչական  ռեգիստրը և զբոսաշրջային ռեսուրսների գրանցամատյանը։
•  Զբոսաշրջության  բնագավառը  կարգավորող  օրենսդրության  պահանջներիպահպանման նկատմամբ սահմանվում է պետական հսկողություն։
ՀՀ  զբոսաշրջային  ոլորտի  օրենսդրության  կատարելագործմանը  զուգընթացպետք  է  կիրառվի  այնպիսի  քաղաքականություն,  որը  կնպաստի  երկրում  մասսայական զբոսաշրջությունից անցում կատարել կայուն զբոսաշրջության։
 Այս դեպքումկառավարությունը  զբոսաշրջության  ոլորտի  զարգացման  ծրագիր  կազմելիս  հաշվիկառնի ՀՀ տարածքային ներուժը, համապատասխան և բարձրորակ ենթակառուցվածքների  առկայությունը,  սպասարկող  մասնագետներին  և  մարդկային  ռեսուրսները։
 Հաշվի առնելով վերը նշվածների բացակայությունը, կարող ենք ասել, որ մերերկիրը պատրաստ չէ 3 մլն զբոսաշրջիկ ընդունելու։
 Այսպիսով, իրավական կարգավորման  համակարգը  չի  կարող  հետ  մնալ  հասարակական  կյանքի  փոփոխություններից, և զբոսաշրջության պես դինամիկ զարգացող ոլորտի փոփոխություններընույնպես  պետք  է  արտացոլվեն  իրավական  ակտերում։
  Զբոսաշրջության  ոլորտիպետական արդյունավետ քաղաքականության իրականացման համար անհրժեշտ էշահագրգիռ  բոլոր  կողմերի`  պետական  կառավարման  ու  տեղական  ինքնակառավարման մարմինների, մասնավոր հատվածի և բնակչության ակտիվ և արդյունավետհամագործակցություն։
Զբոսաշրջության իրավական կարգավորմամբ ոլորտի զարգացման  անհրաժեշտությունից ելնելով, աշխատանքի ուսումնասիրության արդյունքում ներկայացնումենք հետևյալ առաջարկությունները՝1.  պետք է ուսումնասիրել զբոսաշրջության բնագավառի միջազգային իրավականհամակարգը, մշակել այն և տեղայնացնել ՀՀ-ում։
2.  Կարգավորել  զբոսաշրջության  առանձին  ուղղությունները  և  դրանք  կենտրոնացնել դեպի Հայաստանի Հանրապետության մարզեր, այդ թվում նաև՝ գյուղականհամայնքներ։
3.  Պետք է տարանջատել ներքին և ներգնա զբոսաշրջության գնային քաղաքականությունը և ամրագրել դա օրենքով։
4.  Բարելավել համաշխարհային շուկային Հայաստանի հասանելիությունը`տրանսպորտային հասանելիության և մուտքի-ելքի մատչելիության բարձրացմանմիջոցով, 5.  Պետք է մշակել և կիրառման մեջ դնել զբոսաշրջիկների և այցելուների էթիկայիկոդեքս՝ հաշվի առնելով զբոսաշրջության էթիկայի համաշխարհային կանոնակարգը։
6.  Ոլորտում  պետք  է  ներգրավված  լինեն  միայն  համապատասխան  մասնագիտությանը տիրապետող, վերապատրաստում անցած և լիցենզավորված մասնագետները։
7.  Օրենքով  սահմանել  և  հստակ  նշել,  թե  ովքեր  են  պատասխանատու  ոլորտիկառավարման,  ռեսուրսների  համաչափ  բաշխման,  ծրագրերի  իրականացմանհամար՝ առանձնացնելով պետական և մասնավոր սեկտորի գործառույթները։
8.  Օրենքով  պետք  է  ամրագրել  նոր  դեստինացիաների,  զբոսաշրջային  ուղղությունների ստեղծման կարգը և չափորոշիչները։
9.  Զբոսաշրջային  գործունեության  արդյունքում  բնօգտագործման  չարաշահմանդեպքերը ևս պետք է ներառել օրենքում՝ սահմանելով տույժեր և տուգանքներ։
10.  Վերանայել և հաստատել զբոսաշրջության մասին ՀՀ օրենքի նոր նախագիծը։
ԳՐԱԿԱՆՈՒԹՅՈՒՆ[1] «Զբոսաշրջության և զբոսաշրջային գործունեության մասին ՀՀ օրենքը», Երևան,17 դեկտեմբերի, 2003։
[2] Մարգարյան Ա., ‹‹Զբոսաշրջային ծառայությունների կազմակերպման իրավականկարգավորումները››, Երևան, 2017, էջ 77-84։
[3] «ՀՀ Զբոսաշրջության զարգացման հայեցակարգ», Երևան, 2008։
[4]  «Զբոսաշրջության  մասին»,  «ՀՀ  հարկային  օրենսգրքում  լրացում  կատարելումասին», «Մաքսային կարգավորման մասին» ՀՀ օրենքում փոփոխություն կատարելումասին», «Վարչական իրավախախտումների վերաբերյալ» ՀՀ օրենսգրքում լրացումկատարելու  մասին»,  «Լիցենզավորման  մասին»  ՀՀ  օրենքում  լրացում  կատարելումասին» ՀՀ օրենքների նախագծեր, Երևան, 2017։
[5] ՀՀ Սահմանադրություն, Երևան, 6 դեկտեմբերի, 2015։
[6] ՀՀ Կառավարության ծրագիր 2017-2022, Երևան, 2017, էջ 52։
Հակոբյան Անի ՀՀ ԶԲՈՍԱՇՐՋԱՅԻՆ ՈԼՈՐՏԻ ԻՐԱՎԱԿԱՆ ԱՐԴԻ ՀԻՄՆԱԽՆԴԻՐՆԵՐԸԲանալի բառեր՝ զբոսաշրջություն, օրենք, ենթաօրենսդրական ակտ, հայեցակարգ,իրավական կարգավորում, պետական քաղաքականություն, կայունզբոսաշրջություն։
