ՉԻՆԱՍՏԱՆԻ ՓԱՓՈՒԿ ՈՒԺԻ ՔԱՂԱՔԱԿԱՆՈՒԹՅԱՆԱՌԱՆՁՆԱՀԱՏԿՈՒԹՅՈՒՆՆԵՐԸՓափուկ ուժի հիմնահարցը Չինաստանի քաղաքական օրակարգ է մտել 2000ական  թվականների  կեսերից,  սակայն,  որպես  այդպիսին,  փափուկ  ուժ  հասկացության տարբեր ասպեկտներ դեռևս հնագույն ժամանակներից են ամրագրված եղելչինական հասարակական-քաղաքական մտքում։
 Երևույթին անդրադարձ կատարածմտածողներից  կարելի  է  առանձնացնել  Չինաստանի  քաղաքական  մտքի  այնպիսիներկայացուցչի, ինչպիսին է Սուն-Ցզուն [1]։
 Վերջինս իր հայտնի «Պատերազմի արվեստը» աշխատության մեջ, բնութագրելով հզոր պետություն ունենալու նախապայմանները, խոսում է երկու տիպի ուժերի մասին՝ ուղղակի և անուղղակի։
 Եթե առաջինտիպի ուժն ավելի շատ ապահովում է կարճաժամկետ հեռանկարում նպատակներիիրականացում, ապա երկրորդն առավել օգտակար է երկարաժամկետ նպատակներիիրագործման համար։
 Հենց վերջինս էլ անմիջականորեն առնչվում է ոչ ռազմականմիջոցներով  սեփական  նպատակներին  հասնելու  կարողությանը,  որը  ներկայումսդրվում է փափուկ ուժի հայեցակարգի հիմքում։
Արդեն  1990-ականների  վերջին  և  2000-ական  թվականների  սկզբին  փափուկուժի հայեցակարգն սկսեց քննարկվել Չինաստանի գիտական շրջանակներում՝ նախանշելով  այդ  հայեցակարգի  ազդեցության  և  կարևորության  մեծացումը։
  Չինաստանի նորագույն պատմության մեջ փափուկ ուժի հայեցակարգային քննարկումներիսկիզբը դրեց չինացի քաղաքագետ Վանգ Հունինգը, ով իր «Մշակույթը որպես ազգային փափուկ ուժ» հոդվածում կանխատեսում էր մշակութային գործոնի կարևորությանմեծացումը և Չինաստանի կողմից այդ ուղղությամբ համապատասխան աշխատանքների  իրականացման  անհրաժեշտությունը  [2]։
  Վ.  Հունինգի  հոդվածը  սկիզբ  դրեցՉինաստանի քաղաքագիտական շրջանակներում մոտ մեկ տասնամյակ շարունակվող քննարկումների՝ փափուկ ուժ հասկացության բովանդակային դաշտի և արդիականության վերաբերյալ։
 Փափուկ ուժը՝ որպես սեփական զինանոցի կարևոր բաղադրիչ, Չինաստանումպաշտոնապես ընդունվեց 2007 թ., երբ Չինաստանի Կոմունիստական կուսակ-ցության (ՉԿԿ) նախագահ Հու Ժինտաոն ՉԿԿ Ազգային 17-րդ համագումարում ունեցածելույթում Չինաստանի վերելքն ու տարածաշրջանում ազդեցության մեծացումը կապեց փափուկ ուժի հետ։
Ինչպես նշեց Հու Ժինտաոն, «մշակույթը ժամանակի ընթացքում դարձել է պետական համընդհանուր հզորության ամենակարևոր աղբյուրներից մեկը»։
 Նրա խոսքերով, Չինաստանը «պետք է հզորացնի չինական մշակույթը որպես փափուկ ուժիբաղադրիչ՝  ավելի  ամրապնդելով  մարդու  մշակութային  իրավունքների  և  շահերիպաշտպանությունը» [3]։
 Բացի այդ, նախագահը խոսել էր չինական գրականությանև  արվեստի  տարածման  (այդ  թվում  նաև  համացանցի  տիրույթում),  շահույթ  չհետապդնող մշակութային ծրագրերի գործարկման և համանման այլ քայլերի ձեռնարկման անհրաժեշտության մասին՝ Չինաստանի ճանաչելիությունն աշխարհում մեծացնելու համար։
Այդպիսով, դա մի կողմից արդեն իսկ Չինաստանի համար բազմաթիվ երկրներիընդունած  փափուկ  ուժի  հայեցակարգի  կարևորության  արձանագրումն  էր,  մյուսկողմից՝  Չինաստանի  քաղաքական  վերնախավի  մոտ  տարածաշրջանային  ազդեցությունն  ընդլայնելու  գիտակցման  վկայությունը։
  Այստեղ  կարևոր  է  նաև  նշել,  որՉինաստանի  քաղաքական  և  գիտական  ավելի  պահպանողական  շրջանակներիհամար փափուկ ուժը դիտարկվում էր որպես Արևմուտքի ազդեցության համահակադարձմանն  ուղղված  մեխանիզմ՝  հաշվի  առնելով  հատկապես  տարածաշրջանումԱՄՆ-ի մեծ ազդեցությունը։
  Ընդհանուր առմամբ, ներկայումս Չինաստանի փափուկ ուժի քաղաքականությունը խարխսված է հիմնական մի քանի բաղադրիչների վրա։
 Նախևառաջ Չինաստանի փափուկ ուժի քաղաքականության առանցքային բաղադրիչը հարուստ պատմության, մշակույթի և արվեստի վերաիմաստավորումն ու ներկայացումն է այլ հասարակություններին՝  գրավչության  բարձրացման  նպատակով։
  Այս  մակարդակումառանցքային  նշանակություն  ունի  կոնֆուցիականությունը,  որը,  որպես  արժեքայինհամակարգ,  դարձել  է  չինական  հասարակության  բաղկացուցիչ  մաս։
  Ոչ  պակասկարևոր  դերակատարություն  ունեն  արվեստն  ու  երաժշտությունը։
  Ընդհանուր  առմամբ, այս մակարդակում փորձ է արվում վերաիմաստավորելու և նորովի ներկայացնելու Չինաստանի պատմական անցյալի առավել դրական կողմերը։
Չինաստանի փափուկ ուժի քաղաքականության հաջորդ բաղադրիչը վերոնշյալպատմական արժեքների ամբողջականացումը, դրանց հիման վրա ժամանակակիցգաղափարախոսությունների մշակումը և ներկայացումն է այլ դերակատարներին։
 Այդշարքում  կարելի  է  մատնանշել,  օրինակ,  «խաղաղ  հզորացման»  [4],  «ներդաշնակհասարակության» [5], «չինական երազանքի» [6], «մեկ գոտի-մեկ ճանապարհ» [7] ևայլ մոդելներ, որոնք Չինաստանն ակտիվորեն շրջանառում է՝ նպատակ հետապնդելով  մեծացնելու  երկրի  գրավչությունն  այլ  հասարակությունների  աչքերում։
  Վերջիններս չինական պատմական արժեքների վրա հիմնված յուրատեսակ հայեցակարգերեն,  որոնք  հարմարեցված  են  ժամանակակից  պայմաններին,  և  դրանցից  յուրաքանչյուրը հետապնդում է որոշակի քաղաքական, տնտեսական կամ այլ նպատակ։
Այս համատեքստում անհրաժեշտ է նշել նաև, որ Չինաստանի տնտեսական մոդելնինքնին արդեն որոշակիորեն հանդես է գալիս որպես գրավչության օբյեկտ՝ հաշվիառնելով բնակչության աննախադեպ թվաքանակի պայմաններում վերջինիս տնտեսական աճի տեմպերը։
 Այս իմաստով Չինաստանը որպես մոդել է դիտարկվում հատկապես Աֆրիկայի և Լատինական Ամերիկայի երկրներում, որտեղ բնակչության մեծթվաքանակի և տնտեսական հզոր ենթակառուցվածների բացակայության պայմաններում աղքատության խնդիրը բավականին սուր է։
  Չինաստանի փափուկ ուժի քաղաքականության երրորդ բաղադրիչը փափուկուժի պրոյեկտման մեխանիզմների ստեղծումն է, որն, ի տարբերություն նախորդ բաղադրիչների, առավելապես կախված է ֆինանսական միջոցներից։
 Մասնավորապես,այս դեպքում խոսքը գնում է հաղորդակցային այն խողովակների մասին, որոնց միջոցով փափուկ ուժը սկսում է ազդել թիրախային հասարակությունների վրա։
 Իսկ այդպիսի խողովակների թիվը և ներուժը ներկայիս համաշխարհայնացման և տեղեկատվական տեխնոլոգիաների թռիչքային զարգացման պայմաններում հսկայական է։
 Այսբնագավառում  Չինաստանը  վերջին  տարիների  ընթացքում  ներդրել  է  մի  քանիմիլիարդ  դոլլար,  որի  արդյունքում  աշխարհի  բազմաթիվ  երկրներում  (այդ  թվում՝Հայաստանում) հիմնադրվել են Կոնֆուցիոսի ինստիտուտներ (ներկայումս գործում էմոտ 400 այդպիսի ինստիտուտ), որոնք ակտիվորեն զբաղվում են չինարենի և չինական մշակույթի տարածմամբ, տեղի կրթական հաստատությունների ֆինանսավորմամբ։
 Որպես այդպիսի օրինակներ, կարելի է նշել նաև «Xinhua» լրատվական գործակալության, «China daily» օրաթերթի և լրատվական մի շարք այլ միջոցների ու տեղեկատվական խողովակների պոպուլյարիզացիան։
 2016 թ. փետրվարին ՉԿԿ նախագահ Սի Ցզինպինն այցելեց «Xinhua» գործակալության, Չինաստանի կենտրոնականհեռուստանընկերության և ազդեցիկ մի շարք այլ մեդիա-կենտրոնների կենտրոնակայաններ՝ կոչ անելով վերջիններիս «օբյեկտիվ և անաչառ ներկայացնել աշխարհինՉինաստանի սոցիալական և տնտեսական զարգացման ընթացքը» [8]։
Այդպիսով, Չինաստանում իր փափուկ ուժի քաղաքականության իրականացմաննպատակով մի կողմից մշակվում և զարգացվում է այդ փափուկ ուժի բովանդակությունը  (պատմությունը,  արվեստը,  արժեքները,  գաղափարախոսությունները),  որոնքգրավչության հիմքն են, մյուս կողմից՝ աշխատանքներ են տարվում այդ բովանդակությունն այլ պետություններին ու հասարակություններին փոխանցելու, պրոյեկտելուուղղությամբ (խոսքը տեղեկատվական խողովակների մասին է)։
  Այսուհանդերձ, Չինաստանի փափուկ ուժի քաղաքականությունը դեռևս խնդրահարույց  է  տարածաշրջանային  մակարդակում։
  Գլխավոր  պատճառն  այստեղՉինաստանի  տարածքային  խնդիրներն  են  հարևաններից  միանգամից  մի  քանիսիհետ, օրինակ՝ Պարասելյան կղզախմբի շուրջ վեճը Վիետնամի հետ, Արևելաչինականծովում տնտեսական արտոնյալ գոտի ունենալու շուրջ Ճապոնիայի և Հրվ. Կորեայիհետ,  Սպրետլի  կղզախմբի  շուրջ  հարավարևելյան  Ասիայի  միանգամից  մի  քանիերկրների հետ (Բրունեյ, Մալազիա, Ֆիլիպիններ, Թայվան, Վիետնամ) և այլն։
 Արդյունքում Չինաստանի գրավչության և ազդեցության մեծացումն այդ երկրներում ներկա  փուլում  դեռևս  խնդրահարույց  է։
  Չնայած  դրան՝  Չինաստանն  ակտիվորեններդրումներ է կատարում և համագործակցում տարածաշրջանային ինտեգրացիոնկառույցների հետ։
 Մասնավորապես, Չինաստանը 2015 թ. ընթացքում Ենթակառուցվածքների  զարգացման  ասիական  բանկին  տրամադրել  է  50,  Նոր  զարգացմանբանկին՝ 41, Մետաքսե ճանապարհի տնտեսական գոտուն՝ 40 և «Ծովային մետաքսեճանապարհ»  նախագծին՝  25  միլիարդ  ԱՄՆ  դոլար  [9]։
  Բացի  այդ,  ՉինաստանըԲՐԻԿՍ-ի, Շանհայան համագործակցության կազմակերպության ակտիվ անդամ է ևԱՍԵԱՆ-ի  հետ  ազատ  առևտրի  գոտի  ունի։
  Այդպիսով,  Չինաստանը  փորձում  էլրացնել  երկկողմ  մակարդակում  տարածաշրջանի  երկրների  հետ  ունեցած  խնդիրների բացը։
Մյուս կողմից, իդեալական չեն նաև ԱՄՆ-ի և Եվրոպայի հետ հարաբերությունները, որոնք, հաշվի առնելով Չինաստանի տնտեսական հզորությունը, ակտիվորենհամագործակցում են նրա հետ, սակայն մշտապես քննադատում են պաշտոնականմակարդակում՝  ավտորիտար  վարչակարգի,  մարդու  իրավունքների,  խոսքի  ազատության ոտնահարման և համանման այլ խնդիրների համար։
 Նման իրավիճակը ևսանբարենպաստ պայմաններ է ստեղծում դրական իմիջի տարածման համար։
  Փափուկ ուժի տեսանկյունից Չինաստանը մինչ այժմ իր նպատակներին թերևսամենաարդյունավետն  է  հասել  Աֆրիկայում  և  Լատինական  Ամերիկայում։
  Այդերկրներում  Չինաստանն  իր  տնտեսական  ներկայությամբ  գերազանցում  է  մյուսխոշոր դերակատարներին։
 Դրա մասին են վկայում նաև վերջին տարիներին իրականացված մի շարք հարցումները [10]։
 Հատկանշական է, որ նույնիսկ Աֆրիկյան միության՝ Ադիս Աբեբայում գտնվող կենտրոնակայանը 2012 թ.–ին կառուցվել է բացառապես Չինաստանի տնտեսական օժանդակությամբ (մոտավորապես 200 միլիոն դոլար) [11]։
Որոշ  վերապահումներով  նույնը  կարելի  է  ասել  նաև  Հարավային  Կովկասիերկրների վերաբերյալ, որտեղ Չինաստանն իր տնտեսական օժանդակության ծրագրերի միջոցով կարողացել է շահել տեղի քաղաքական էլիտաների և հասարակությանհամակրանքը։
 Ասվածն առավել արդիական է Հայաստանի համար, որտեղ Չինաստանի ներդրումների շնորհիվ հնարավոր է դարձել արդիականացնել մի շարք ենթակառուցվածքներ [12]։
 Չինաստանի  տնտեսական  օժանդակության  կարևորագույն  առանձնահատկությունն այն է, որ այն մեծամասամբ անհատույց է և առանց որևէ պայմանականությունների։
  Ի  տարբերություն  ԱՄՆ-ի  և  ԵՄ-ի՝  Չինաստանն  իր  գործընկերների  առջևորևէ նախապայման չի դնում (օրինակ՝ ժողովրդավարացում, մարդու իրավունքներիվիճակի բարելավում և այլն), ինչի արդյունքում նրա հետ համագործակցել ցանկացողգործընկերների  թիվն  անհամեմատ  աճում  է։
  Հետաքրքրական  է,  որ  տնտեսականներդրումների  և  օժանդակության  միջոցով  Չինաստանը  լուծում  է  միանգամից  միքանի  խնդիր.  Բացի  այն,  որ  այս  քաղաքականության  արդյունքում  Չինաստանըմեծացնում է իր գրավչությունն այդ երկրներում ինչպես էլիտաների, այնպես էլ՝ հանրային մակարդակում, ավելի խոշոր դերակատարների աչքերում ցույց է տալիս նաևՉինաստանի  տնտեսական  մոդելի  արդյունավետությունը,  որը,  ինչպես  հայտնի  է,ինքին փափուկ ուժի աղբյուր է։
 Այսպես, փորձագետները վերջին տարիներին մշտապես մատնանշել են Չինաստանի տնտեսական կայուն զարգացման ֆենոմենը (9 %)՝բնակչության աննախադեպ թվի պայմաններում [13]։
Առանց նախապայմանների տնտեսական օժանդակությունից զատ Չինաստանըմեծացրել է ներգրավվածությունը միջազգային խաղաղապահ և հումանիտար գործողություններում, մասնավորապես՝ երկրաշարժից տուժած Հաիթի և Չիլի փրկարարական  ջոկատներ  ուղարկելուց  մինչև  հետպատերազմական  ԱՖղանստանի  վերականգնմանը  մասնակցելը։
  Խաղաղապահ  տարբեր  առաքելություններում  ունեցածներդրումն այլ դերակատարների աչքերում դրականորեն է անդրադառնում Չինաստանի՝ որպես վստահելի գործընկերոջ կերպարի ձևավորման վրա[14]։
  Չինաստանի փափուկ ուժի ևս մեկ առանձնահատկություն է այն, որ այս երկրիպարագայում  ավելի  ծանրակշիռ  դերակատարություն  ունի  փափուկ  ուժի  մշակութային բաղադրիչը, ինչն, առաջին հերթին, պայմանավորված է Չինաստանի քաղաքական  համակարգի  առանձնահատկություններով։
  Այսպես,  Չինաստանի  փափուկուժի քաղաքականության մեջ առանցքային նշանակություն ունեն Կոնֆուցիոսի ինստիտուտները, որոնք ստեղծվել են «Բրիտանական խորհրդի», ֆրանսիական «ԱլյանսՖրանսեզի» համանմանությամբ, և զբաղվում են չինական մշակույթի, արժեքների ևլեզվի  տարածմամբ։
  Սա  վկայում  է  Չինաստանի  փափուկ  ուժի  մեկ  այլ  առանձնահատկության մասին, որ մեծապես ուղղորդվում և կոորդինացվում է պետական մակարդակով՝ ի տարբերություն, օրինակ, արևմտյան մի շարք երկրների, որտեղ որպեսփափուկ  ուժի  սուբյեկտ  հանդես  է  գալիս  նաև  հասարակությունը։
  Այսպես,  վերջինտարիներին Չինաստանը փափուկ ուժի ոլորտում, որոշ փորձագետների կարծիքով,ծախսում է տարեկան մոտ 10 միլիարդ ԱՄՆ դոլար [9]։
  Ընդհանուր առմամբ, կարելի է փաստել, որ թեև Չինաստանում փափուկ ուժիհայեցակարգը  և  դրա  վերաբերյալ  քաղաքական  դիսկուրսն  այդքան  էլ  զարգացածչեն,  որքան  Արևմուտքում,  այդուհանդերձ,  այս  երկիրը  ևս  հասցրել  է  ընդլայնել  իրգործընկերների ցանկը և կարճ ժամանակահատվածում ստեղծել սեփական փափուկուժի  ամրապնդման  բավականին  կենսունակ  խողովակներ։
  Միևնույն  ժամանակ,վերոնշյալ մի շարք օբյեկտիվ գործոններ թույլ չեն տալիս Չինաստանին ամբողջովինիրականացնելու իր փափուկ ուժի ամբողջ ներուժը։
ԳՐԱԿԱՆՈՒԹՅՈՒՆ  https։
//thediplomat.com/2015/03/sun-tzu-and-the-art-of-soft-power(Accessed։
Jintao's  report  at  17th  Party  Congress,  October  15,  2007,  URL։
URL։
[2] Huning W., Culture as National Soft Power։
 Soft Power, Journal of Fudan University,http։
//www.china.org.cn/english/congress/229611.htm (Accessed։
 18.07.2017).URL։
  https։
//www.cuhk.edu.hk/centre/ccss/publications/km_chan/CKM_14.pdf  (Accessed։
URL։
  http։
//news.xinhuanet.com/english/china/2012-11/29/c132008231.htmEconomic Belt with Central Asian Countries, MFA of China, 07 September, 2013, URL։
http։
//www.fmprc.gov.cn/mfa_eng/topics_665678/xjpfwzysiesgjtfhshzzfh_665686/t10763
34.shtml (Accessed։
 21.08.2017). [9] Shambaugh D., China’s Soft-Power Push։
 The Search for Respect, Foreign AffairsURL։
  https։
//www.foreignaffairs.com/articles/china/2015-06-16/china-s-soft-power-push(Accessed։
 20.08.2017).29-30, URL։
 http։
//www.pewglobal.org/files/2014/07/2014-07-14-Balance-of-Power.pdf 04.09.2017,  17։
57,  URL։
  http։
//www.armradio.am/en/2017/09/04/china-to-provide-10‘Azatutyun’, 11 May 2017, URL։
 https։
//www.azatutyun.am/a/28480995.html, Sanamyan(Accessed։
http։
//www.aniarc.am/2016/02/06/china-in-the-caucasus-for-armenia-azerbaijan(Accessed։
E., China in the Caucasus։
 For Armenia, Azerbaijan, and Georgia, China is an importantURL։
[13]  Докучаев  А.,  Китайская  экономика։
  что  дальше?,  10.11.2016,  02։
04,  URL։
http։
//www.finversia.ru/publication/economic/kitaiskaya-ekonomika-chto-dalshe-10759(дата омращения։
 16.07.2017).[14] Yasuhiro M., China’s UN Peacekeeping Operations Policy։
 Analysis of the FactorsJapan  Digital  Library,  March  2016,  pp.  52-56,  URL։
http։
//www2.jiia.or.jp/en/pdf/digital_library/china/160331_Yasuhiro_Matsuda.pdf. Սարգսյան ՀայկՉԻՆԱՍՏԱՆԻ ՓԱՓՈՒԿ ՈՒԺԻ ՔԱՂԱՔԱԿԱՆՈՒԹՅԱՆԱՌԱՆՁՆԱՀԱՏԿՈՒԹՅՈՒՆՆԵՐԸԲանալի բառեր՝ Չինաստան, փափուկ ուժ, մշակույթ, պատմություն, արժեքներ,
խաղաղապահություն, տարածքային խնդիրներ։
