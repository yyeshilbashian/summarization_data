ՄՇԱԿՈՒԹԱՅԻՆ ԶԱՆԳՎԱԾԱՅԻՆ ՄԻՋՈՑԱՌՈՒՄՆԵՐԻ ԿԱՌԱՎԱՐՄԱՆ ԷՈՒԹՅՈՒՆԸ «ԷՐԵԲՈՒՆԻ-ԵՐԵՎԱՆ» ՏՈՆԻ ՕՐԻՆԱԿՈՎՄիջոցառում  է  համարվում  այն  իրադարձությունը,  որը  հանդիսատեսի,  այցելուի  համար  վերածվում է ինչ-որ բացառիկ երևույթի [4, 10-12]։
 Միջոցառումները հանդիսանում են սոցիալական երևույթներ, որոնք լայնորեն կիրառվում են ներկայիս գործարար ակտիվության, քաղաքական կյանքի, սոցիալական կոմունիկացիաների ոլորտներում։
 Առանց դրանց անհնար է պատկերացնել նաև մշակութայինկյանքը,  մշակութային  գործընթացները։
  Ավելին,  հենց  ինքը  մշակույթի  և  արվեստի  ոլորտն  որոշակիտեսանկյունից  իրենից  ներկայացնում  է  համակարգված  և  ոչ  այնքան  հատուկ  կազմակերպվող  իրադարձությունների  և  միջոցառումների  շարք։
  Վերջիններս  ըստ  էության,  հանդիսանում  են  այն  ապրանքը, որն առաջարկվում է ունկնդիրներին, հանդիսատեսին, մշակութային  հաստատությունների այցելուներին։
 Համերգ, ներկայացում, ցուցահանդես, տոն, այս ամենը ոչ այլ ինչ են, քան հատուկ կազմակերպվող խոշորագույն իրադարձություն, որն իրականացնում է մի շարք սոցիալական գործառույթներ՝զուտ գեղարվեստա-էսթետիկականից մինչև կոմունիկացիոն և նույնիսկ տնտեսական։
«Մշակութային զանգվածային միջոցառումներ» (ՄԶՄ) հասկացությունը շատ լայն իմաստ ունի ևիր մեջ ներառում է տոները, տոնախմբությունները, փառատոնները, համերգները, սպորտային խաղերըև այլն։
 Այդ միջոցառումների մասնակիցների թիվը բավականին մեծ է, որը բարդացնում է դրանց կազմակերպումը,  արդյունավետ  ու  անվտանգ  անցկացումը։
  Ուստի,  անհրաժեշտություն  է  առաջանոմուսումնասիրություններ կատարել մշակութային զանգվածային միջոցառումների կազմակերպման, անվտանգ անցկացման և սպասարկման վերաբերյալ։
Մշակութային  զանգվածային  միջոցառումը  բոլոր  տեսանկյուններից,  իր  ամբողջ  բազմազանությամբ,  համարվում  է  անսովոր  բարդ  երևույթ։
  Վերջին  դարի  ընթացքում  բազմիցս  փոփոխվել  են  այդմիջոցառումների արդյունավետ կազմակերպման մեթոդներն ու եղանակները։
Ներկայումս  բազմաթիվ  առիթներով  ու  նպատակներով  անցկացվում  են  մշակութային  զանգվածային  միջոցառումներ,  որոնց  արդյունքներն  այդքան  էլ  գոհացուցիչ  չեն  թե՛  պատվիրատուների,  և  թե՛կազմակերպիչների համար։
 Անհրաժեշտություն է առաջանում այս ոլորտում համակողմանի ուսումնասիրությունների միջոցով վերհանել այն խնդիրները, որոնք խոչընդոտում են մշակութային զանգվածային միջոցառումների արդյունավետ իրականացմանը։
 Շուկայական տնտեսության պայմաններում կազմակերպչական  գործունեության  ողջ  համալիրը՝  կապված  ՄԶՄ  հետ,  ենթադրում  է  որոշակի  և  խիստմասնավոր պրոֆեսիոնալիզմ կազմակերպիչների կողմից՝ ուղղված նպատակակետերի որոշմանը, այդմիջոցառումների  բովանդակության  որոշմանը,  անհրաժեշտ  գործընկերների  և  կատարողների  ներգրավմանը,  նախապատրաստման  և  արդյունավետ  իրականացման  ֆինանսական,  նյութա-տեխնիկական  ռեսուրսների  ապահովմանը,  հաջող  մարքեթինգը՝  ներառյալ  գովազդը  և  առաջխաղացման  այլձևերը։
 Այլ կերպ ասած, խոսքը միանգամայն որոշակիացված մենեջմենթի մասին է։
Ներկայումս միջոցառումների կառավարումը ձևավորվել է որպես առանձին, ինքնուրույն գործունեության ոլորտ։
 Միջոցառումների կառավարումը ծագել է սոցիալ-մշակութային ոլորտի աշխատողների  ուժերով  և  աշխատանքով,  ովքեր  զբաղվել  և  զբաղվում  են  զանգվածային  տոների  կազմակերպմամբ  և  անցկացմամբ։
  Ժամանակակից  մենեջերի  տիրապետության  տակ  գտնվող  այս  արդյունավետգործիքն  ամբողջովին  միաձուլվել  է  սոցիալ-մշակութային  ոլորտին՝  օգտագործվելով  և՛  որպես  նպատակ,  և՛  որպես  միջոց  մշակույթի  ոլորտի  զարգացման  համար։
  Վերջինս  միանգամայն  տրամաբանական է, ով, եթե ոչ սոցիալ-մշակութային ոլորտի մենեջերը պետք է կատարելագործի այս կարևոր գործիքը։
 Եկել է ժամանակը ոչ միայն պարզապես հաշվի առնել պոտենցիալ կամ իրական լսարանի կարծիքը, այլև այն դնել ներկայիս մշակութային հաստատությունների գործունեության հիմքում։
 Շուկայական  հարաբերությունների  զարգացման  հետ  մեկտեղ,  մշակութա-ժամանցային  գործունեությունն  ընդհուպ  մոտեցել  է  մարքեթինգային  տեխնոլոգիաներին,  որոնց  հիմքում  հենց  ընկած  է  առանձին  քաղաքացիների  կամ  սոցիալական  խմբերի  պահանջմունքների  բացահայտման  և  բավարարման  խնդիրը։
Միջոցառումների կառավարման մեջ կոմունիկատիվ գործընթացների դիտարկումն ուղղակիորեն կապված է սոցիալական հաղորդակցության ընդհանուր հումանիզացիայի խնդիրների, մարդկանց միջանձնային, միջխմբային և գործնական շփման կոմպետենտության բարձրացման հետ [3, 5-8]։
Սոցիալ-մշակութային  ոլորտի  կազմակերպության  զարգացման  քաղաքականությունը  պետք  էհիմնվի  հասարակության  մեջ  գոյություն  ունեցող  ավանդույթների  և  մշակույթային  արժեքների,  զարգացման  հեռանկարների  մանրակրկիտ  վերլուծության  վրա՝  ենթադրելով  հասարակական  կոմունիկացիաների համալիրային վերլուծության անցկացում։
Եթե  գեղարվեստականորեն  նկարագրենք  մշակութային  զանգվածային  միջոցառումները,  ապակարելի է ասել, որ դրանց ժամանակ միավորվում են սպորտն ու արվեստը, հոգևոր և նյութական մշակույթը, ինչը հանդիսատեսին ստիպում է խորապես ընկալել թատրոնի, կինոյի և էստրադայի, օպերայիև  բալետի,  կրկեսի  դերասանների  արվեստը,  հանգեցնում  է  դերասանների  ստեղծագործության  նորբարձունքների  հաղթահարմանը  և  հանդիսատեսի  վրա  տպավորության  ստեղծման  նոր  եղանակներիառաջացմանը։
Մշակութային  զանգվածային  միջոցառումները  բազմաժանր  տեսարաններ  են,  որտեղ  համադրվում է մեծ թվով ինքնագործ և մասնագիտացված դերասանների և խմբերի (երգիչ-մենակատարներ,  երգչախմբեր,  խմբային  դասական  բալետ,  ազգային  պարային  խմբեր,  կրկեսի  դերասաններ)  ևերաժիշտների  (ինչպես  մենակատարների,  այնպես  էլ  մեծ  ու  փոքր  նվագախմբերի  ու  երգչախմբերի)վարպետությունը։
Ժամանակակից  ՄԶՄ-ի  հիմք  են  կազմում  թատերականացված  տոնը՝  իր  հատուկ  մթնոլորտով,որը ստեղծվում է գեղարվեստական բեմադրման միջոցներով։
 Դրանք զանգվածային թատերականացված  բեմադրություններ  են՝  կազմված  մի  շարք  թեմատիկ  միավորված  գեղարվեստական  ծրագրերից։
Դրանք բեմադրվում են ռեժիսորի կողմից հատուկ մշակված սցենարի հիման վրա և կապված են, սովորաբար, նշանավոր հասարակական իրադարձությունների կամ կարևոր ամսաթվերի հետ։
Բուն  տոնի  նախապատրաստության  և  անցկացման  սցենարա-ռեժիսորական  աշխատանքը  բավականին  լավ  ուսումնասիրված  է։
  Դրա  հետ  մեկտեղ,  նախապատրաստական  աշխատանքն  իրականացնող  կազմակերպիչների  և  մասնակիցների  ողջ  թիմի  աշխատանքի  համակարգման  աշխատանքըպահանջում է ուշադիր ուսումնասիրություն, քանի որ միայն արդյունավետ կառուցված կազմակերպչական  աշխատանքի  դեպքում  կարելի  է  հասնել  ցանկալի  արդյունքի  և  հաջող  սոցիալական  համագործակցության։
Մշակութային զանգվածային միջոցառումները տոն են բոլորի համար։
 Դրա մասնակիցներն իսկապես  մեծաքանակ  են  լինում։
  Որպեսզի  բոլոր  ցանկացողները  կարողանան  մասնակցել  այդ  տոներին,ՄԶՄ-ները  սովորաբար  անցկացվում  են  դրսում,  հիմնականում,  մարզադաշտերում,  զբոսայգիներում,հրապարակներում  և  այլն։
  Շատ  հաճախ  այդ  տոները  սահմանափակվում  են  որոշ  նշանակալի  իրադարձություններով։
  Դրանք  կարող  են  լինել  ազգային  տոներ,  հիշարժան  ամսաթվեր,  համերգներ,մրցույթներ,  փառատոններ։
  Ժամանցը,  դինամիկությունը,  հետաքրքիր  բովանդակությունը,  վառ  էմոցիաներն այն ամենն են, ինչով պետք է լցված լինեն նման միջոցառումները։
Կախված նպատակներից և խնդիրներից միջոցառումները լինում են [5].  մշակութային, սպորտային և ժամանցային՝ համերգներ, սպորտային մրցույթներ, տոնական ներկայացումներ,  գովազդային, առևտրային՝ տոնավաճառներ, շնորհանդեսներ և այլն,  գործընկերների  հետ  հանդիպումներն  ու  ընդունելությունները՝  բաժնետերերի  հանդիպումները,ինչպես  նաև  այն  հանդիպումներն  ու  ընդունելությունները,  որոնք  անցկացվում  են  շվեդականսեղանի, ֆուրշետների ուղեկցությամբ,  այլ  միջոցառումներ՝  սրանք  ներառում  են  հարսանիքները,  ճաշկերույթները,  տարեդարձայինմիջոցառումները և տոնակատարությունները։
Սրանցից առաջին երկուսն են համապատասխանում մշակութային զանգվածային միջոցառումների բովանդակությանը։
 Ըստ այդմ կարելի է ներկայացնել ՄԶՄ դասակրգման հետևյալ գծանկարը.ՄԶՄՄշակութայինԺամանցայինՍպորտայինԳովազդայինփառատոններհամերգներցուցահանդեսներ  առաջնություններմարաթոններմրցումներ  տոնավաճառներցուցահանդեսներակցիաներԳծապատկեր 1. Մշակութային զանգվածային միջոցառումների ճյուղային կառուցվածքըԲոլոր  այս  զանգվածային  միջոցառումները  միմյանցից  տարբերվում  են։
  Նրանց  կազմակերպումնու  անցկացումը  պետք  է  համապատասխանի  կոնկրետ  նպատակի,  իսկ  արդյունքները  պետք  է  բավարարեն պատվիրատուին, կազմակերպիչներին և մասնակիցներին։
Զանգվածային  մշակութային  միջոցառումների  տեսակ  է  քաղաքի  տոնը։
  Սա  բավականին  լայնամասշտաբ միջոցառում է, որին մասնակցում են քաղաքի բնակիչները, հյուրերը ևն։
 Տոնական միջոցառումներն անցկացվում են ամբողջ քաղաքում և կարող են տևել մի քանի օր։
Հայաստանում  մեծ  շուքով  նշվում  է  «Էրեբունի-Երևան»  մայրաքաղաքի  տոնը։
  Տարեցտարի  ընդլայնվում է տոնակատարությունների շարքը՝ ներառելով ինչպես մշակութային, այնպես էլ սոցիալականծրագրեր։
  «Էրեբունի-Երևան»-ի  առաջին  պաշտոնական  տոնակատարությունն  անցկացվել  է  1968  թ.հոկտեմբերին. նշվում էր մեր մայրաքաղաքի հիմնադրման 2750-րդ տարեդարձը։
 Հոբելյանական հանդիսությունները տևեցին մոտ մեկ շաբաթ։
 Միջոցառումները շատ էին,  բազմազան ու բովանդակալից.հրատարակվեցին Երևանի պատմությունը ներկայացնող նոր գրքեր, էկրան բարձրացան Երևանի առօրյան արտացոլող նոր ֆիլմեր, բացվեցին ցուցահանդեսներ, ստեղծվեցին Երևանի մասին նոր երգեր,թողարկվեցին  բազմապիսի  հոբելյանական  հուշանվերներ,  որոնք  այժմ  էլ  հիշեցնում  են  այդ  շքեղ  տոնակատարության մասին։
Գեղեցիկ  միջոցառումներ  էին  Ծաղկի  տոնը,  Երգի  տոնը,  որի  ժամանակ  2750  հոգանոց  երգչախումբն առաջին անգամ կատարեց «Էրեբունի-Երևան» օրհներգը։
Այդ  օրերի  նշանակալից  իրադարձություններից  էր  Երևանի  հիմնադրման  թանգարանի  բացումնԱրին-Բերդ բլրի ստորոտում։
 Թանգարանին հարող փողոցն անվանակոչվեց «Էրեբունի», բացվեց 2750շատրվաններով  պուրակը,  աղբյուր-հուշարձան  տեղադրվեց  Հանրապետության  հրապարակում,  նախագծվեց  «Էրեբունի»  գորգը,  2750  ծառ  տնկվեց  Արին-Բերդի  ստորոտում  և,  վերջապես,  հոբելյանական  զանգվածային  միջոցառումները  եզրափակվեցին  Հանրապետական  մարզադաշտում`  հանրահավաք-տոնահանդեսով։
Քաղաքի հրապարակներում, պողոտաներում, այգիներում, պուրակներում ու փողոցներում պատրաստված բեմահարթակների վրա մի քանի օր շարունակվում էին արվեստի խմբերի համերգները, երգի ու ցնծության հանդեսները։
Ավանդական  դարձած  այս  տոնը  տարեցտարի  դարձավ  ավելի  բազմաբնույթ,  ավելի  ժողովրդական։
 Տոնահանդեսի արդեն ավանդական դարձած միջոցառումների կողքին երևան եկան նորերը. Բարեկամության  տոն,  Նորապսակների  տոն,  Բնակարանամուտի  տոն,  Պոեզիայի  տոն,  Աշխատանքայինփառքի  տոն,  Պատանի  երևանցու  տոն,  դիմակահանդեսներ,  ժողովրդական  զբոսանքներ,  ազգայինխաղեր, մարզական մրցումներ, «Ոսկե աշուն» ամենամյա տոնահանդեսներ և այլն [2]։
Տոնակատարության բացման պաշտոնական հանդիսությունը տեղի է ունենում Երևանի օպերայիև բալետի ակադեմիական թատրոնում, փակումը՝ «Հրազդան» մարզադաշտում։
 Տոնի շրջանակներումկազմակերպվում  են  Երևանին  նվիրված  գեղանկարների  ցուցահանդեսներ,  մեծ  համերգներ`  Հանրապետության  և  մեծ  ու  փոքր  հրապարակներում,  պուրակներում,  թատերականացված  ներկայացում՝Էրեբունի  ամրոցի  հիմնադիր  Արգիշտի  արքայի  «մասնակցությամբ»՝  Էրեբունի  թանգարանի  մերձակահրապարակում։
 Առաջին օրն ավարտվում է Հանրապետության հրապարակում` տոնական մեծ հրավառությամբ։
  Տոնակատարությանը  մասնակցում  են  Երևանի  բնակչության  մեծ  մասը  և  բազմահազարհյուրեր  Հանրապետության  տարբեր  մարզերից,  ինչպես  նաև  արտերկրից  և  Երևանի  քույր-քաղաքներից հրավիրված պատվիրակություններ (Մոսկվայից ու Ռուսաստանի այլ քաղաքներից, Ղազախստանից, Լատվիայից, Վրաստանից, Իրանից, Մոլդովայից)։
«Էրեբունի-Երևան» տոնակատարության համար 1968 թ. հատուկ գրվել է «Էրեբունի-Երևան» երգը (խոսքը՝ Պարույր Սևակի, երաժշտությունը՝ Էդգար Հովհաննիսյանի), որը հետագայում դարձել է քաղաքի  օրհներգը։
  Այդ  երգն  առաջին  անգամ  կատարվել  է  2750  հոգուց  բաղկացած  երգչախմբով`  Թաթուլ Ալթունյանի ղեկավարությամբ [1]։
Քաղաքի տոնը սովորաբար նշվում է հոկտեմբերի 10-11-ին։
 Մեծ հնչեղություն ունեցող այս տոնիկազմակերպմամբ վերջին տարիներին զբաղվում է «Շարմ Հոլդինգ» ընկերությունը։
ՄԶՄ-ները,  այդ  թվում  «Էրեբունի–Երևան»  տոնը  կազմակերպելու  համար  անհրաժեշտ  է  գործիդնել միջոցառուների կառավարման բոլոր ֆունկցիաները՝ պլանավորումը, կազմակերպումը, վերահըսկումը, իրականացումը։
 Առաջին հերթին անհրաժեշտ է սահմանել առաքելությունը, նպատակը, դերը ևռազմավարությունը միջոցառումն իրական դարձնելու համար [6]։
Ստորև ներկայացված են այն քայլերը, որոնք կարևոր են պլանավորման փուլում։
  հավաքել առաջնորդների ամուր թիմ, ովքեր կարող են աշխատել նախագծի վրա երկար ժամանակով, ովքեր պատրաստ են հարթել յուրաքանչյուր խնդիր նպատակին հասնելու համար՝ միաժամանակ չկորցնելով հետաքրքրությունը։
  միջոցառման  համար  ստեղծել  մեծ  նկար  (պաստառ),  որում  արտահայտված  կլինի  այն  հիմնական միտքը, նպատակը, որն անհրաժեշտ է ընդգծվի։
 «Էրեբունի–Երևան» տոնի համար ստեղծված  այդ  մեծ  նկարները  հիմնականում  ընդգրկում  են  քաղաքի  տարիքը,  քաղաքի  այդ  տարվակարգախոսը և այլն։
  ստեղծել  ժամանակացույց  և  քայլերի  հաջորդականություն,  վերջնական  պատկերը  ստանալուհամար։
  հստակեցնել յուրաքանչյուրի դերն ու աշխատանքը պլանավորման փուլում, որպեսզի միջոցառման ընթացքում բոլորը լինեն իրենց համապատասխան տեղերում։
  պլանավորելուց հետո հաջորդ քայլը ՄԶՄ կազմակերպումն է։
 Սա ներառում է համակարգվածև  ընթացակարգային  մարտավարությունը  միջոցառմանը  պատրաստվելու  և  կոորդինացնելուհամար։
Կազմակերպման համար անհրաժեշտ են հետևյալ հիմնական քայլերը։
  ձեռք  բերել  ֆինանսավորում  միջոցառումն  իրականություն  դարձնելու  համար։
  «Էրեբունի–
Երևան» միջոցառման համար անհրաժեշտ ամբողջ գումարը տրամադրում է Երևանի քաղաքապետարանը՝  համայնքային  բյուջեից։
  2014  թ.  «Էրեբունի–Երևան  2796»-ի  համար  ծախսվել  էր180 մլն դրամ, նախորդ տարի՝ 200 մլն դրամ։
  աշխատել անձնակազմի հետ, հաշվարկել ամբողջ տեխնիկան ու կահույքը, ինչպես նաև դրանցձեռքբերման  կամ  վարձակալության  համար  անհրաժեշտ  գումարը։
  Տեխնիկայի  հետ  կապվածխնդիրները  բազմազան  են,  հատկապես,  բացօդյա  միջոցառումների  ժամանակ։
  Օրինակ  «Էրեբունի–Երևան» տոնի գլխավոր համերգի համար նախատեսված բեմի քաշը 5-6  տոննա է կազմում և բերվում է Վրաստանից, Ուկրաինաից և այլն։
  նյութերի,  տեխնիկայի  մատակարարների  հետ  համագործակցությունը  և  պայմանագրերիստորագրումը պետք է ավարտված լինեն միջոցառումից առնվազն 2 շաբաթ առաջ։
  ուշադրություն դարձնել անվտանգությանը, քանի որ ՄԶՄ-ների ժամանակ հանցագործությունների  բախումների  հավանականությունը  մեծանում  է։
  Քանի  որ  մեր  քաղաքի  տոնը  տևում  է  2օր,  անվտանգության  աշխատակիցները,  ոստիկանությունը  հսկում  են  ամբողջ  քաղաքն  ուառանձին միջոցառումների վայրերը։
ՄԶՄ-ների կազմակերպման վերջնական փուլը միջոցառման փաստացի իրականացումն է։
 Դա միջոցառման  օրն  է,  երբ  ողջ  աշխատակազմը  պետք  է  իր  տեղում  լինի։
  Միջոցառումների  արդյունավետընթացքն ապահովելու համար անհրաժեշտ է.  կազմակերպիչներն  ու  պատասխանատուները  միջոցառման  վայրում  լինեն  դրա  սկսվելուց  1ժամ  կամ  30  րոպե  առաջ։
  Կան  միջոցառումներ,  որոնց  սկիզբն  ազդարարելու  համար  անհրաժեշտ են լինում նույնիսկ մի քանի ժամեր։
  զարդարել և կահավորել այն բոլոր տարածքները, որտեղ տեղի են ունենալու միջոցառումները։
  համոզվել, որ միջոցառման մասնակիցներն իրենց տեղերում են։
Այս հիմնական քայլերի դեպքում ՄԶՄ-ները կընթանան նախատեսվածի պես։
 Որպես ամփոփումկարելի է ասել, որ Մշակութային զանգվածային միջոցառումների, մասնավորապես քաղաքի տոնակատարության  կազմակերպման  համար  անհրաժեշտ  է  մեծ  քանակությամբ  ֆինանսական,  նյութա-տեխնիկական,  մարդկային  ռեսուրսներ  և,  իհարկե,  երկար  ժամանակ։
  Նման  բարդ  մշակութաբանականերևույթների կազմակերպման և ցանկալի արդյունքին հասնելու համար պետք է հաշվի առնվեն բոլորմանրուքներն ու խնդիրները։
Այսպիսով, կարող ենք եզրակացնել, որ՝  մշակութային  զանգվածային  միջոցառումը  բոլոր  տեսանկյուններից,  իր  ամբողջ  բազմազանությամբ, համարվում է անսովոր բարդ երևույթ։
  ՄԶՄ  առանձնահատկություններով  պայմանավորված,  միջոցառումների  կազմակերպումը  բավականին դժվար գործընթաց է,  ՀՀ-ում տարեց տարի մեծանում է «Էրեբունի–Երևան» տոնի հնչեղությունն ու կազմակերպականորակները,  ՄԶՄ  կազմակերպման  մշակույթը  զարգացնելու  համար  ներմուծել  արտասահմանյան  դրականփորձը,  ՄԶՄ միջոցառումներին նախապատրաստվել երկար ժամանակ։
Գրականություն1.  Դպրոցական մեծ հանրագիտարան, Գիրք II, «Էրեբունի Երևան տոն»,http։
//www.encyclopedia.am/pages.php?bId=2&hId=1166։
2.  Երևանի քաղաքապետարանի պաշտոնական վեբ-կայք, http։
//www.yerevan.am/am/erebuni-yerevan/։
5.  Шумович А., Великолепные мероприятия։
 Технологии и практика event management, Москва, 2007.8.  Richards G., Palmer R., Eventful cities։
 Cultural Management and Urban Revitalization, USA, 2010.Սերինե ՍարդարյանՄՇԱԿՈՒԹԱՅԻՆ ԶԱՆԳՎԱԾԱՅԻՆ ՄԻՋՈՑԱՌՈՒՄՆԵՐԻ ԿԱՌԱՎԱՐՄԱՆ ԷՈՒԹՅՈՒՆԸ «ԷՐԵԲՈՒՆԻ-ԵՐԵՎԱՆ» ՏՈՆԻ ՕՐԻՆԱԿՈՎԲանալի բառեր՝ մշակութային զանգվածային միջոցառումներ, միջոցառումների կազմակերպում, միջոցառումների կառավարում, «Էրեբունի-Երևան» տոն, տոնակատարություն։
