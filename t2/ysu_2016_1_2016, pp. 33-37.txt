ԱՆԴՐՍԱՀՄԱՆԱՅԻՆ ԳԵՏԵՐԸ՝ ՈՐՊԵՍ ԱՇԽԱՐՀԱՔԱՂԱՔԱԿԱՆ ԳՈՐԾՈՆ (ՀԱՅԱՍՏԱՆԻ ԵՎ ԱԴՐԲԵՋԱՆԻ ՕՐԻՆԱԿՈՎ)Ըստ ՀՀ ջրային օրենսգրքի՝ անդրսահմանային ջրային ռեսուրսները` պետական սահմանը հատող,պետական սահմանը նշող կամ նրա վրա գտնվող մակերևութային ջրային ռեսուրսներն են, որոնց սահմանաբաժան գծի կողմերից մեկում ընկած է Հայաստանի Հանրապետությունը [1]։
2001 թ. ՄԱԿ-ի գլխավոր  քարտուղար նշեց. «Եթե մենք զգուշավոր չլինենք, ապագայում պատերազմները կծավալվեն ջրի, այլ ոչ թե նավթի շուրջ» [2]։
 Այժմ արդեն անդրսահմանային ջրային ավազանում ջրի որակի վատթարացումը կամ ջրի քանակի կրճատումը հակված է սպառնալիք դառնալու տարածաշրջանային կայունության համար, հատկապես այն դեպքում, երբ մթնոլորտն առանց այդ էլ լարված է։
 Ջրային վեճերի հարուցման հիմքում հաճախ ընկած են լինում ստորև նշված պատճառները. 1. ջրի  դիտարկումը  որպես՝  ռազմական  և  քաղաքական  արժեք  կամ  նպատակ  (օրինակ՝  Հորդանան գետի ավազանը Սիրիա, Հորդանան և Իսրայել պետությունների համար),2. ջրի դիտարկումը որպես՝ վեճի կարգավորման լծակ (օրինակ՝ Եփրատ գետը` Թուրքիա, Սիրիաև Իրաք պետությունների համար),3. ջրի ներհոսքի չափը և վերաբաշխման անհրաժեշտությունը,4. ջրի  և  ջրային  համակարգերի  դիտարկումը՝  որպես  կոնֆլիկտի  թիրախ  (օրինակ՝  20-րդ  դարիվերջին Իրաքի կողմից Քուվեյթի` ջրի աղազերծման գործարանի ոչնչացումը) [3]։
Անցյալ  դարի  վերջին  Լեռնային  Ղարաբաղի  հակամարտության  հետ  կապված  աշխարհաքաղաքական  իրավիճակը  սրվեց  նաև  Հարավային  Կովկասում։
  Գետերը,  որոնք  ժամանակին  միացնում  էինՀայաստանին  և  Ադրբեջանին,  սանձազերծված  պատերազմի  արդյունքում  դարձան  փոխադարձ  մեղադրանքների  ու  սպառնալիքների  միջոց  և  առարկա։
  Այսօր  Ադրբեջանն  ու  Հայաստանը  միմյանց  մեղադրում են ջրի կանխամտածված աղտոտման մեջ, և եթե Ադրբեջանի ու Վրաստանի, Ադրբեջանի ուԻրանի, Վրաստանի ու Հայաստանի, Հայաստանի ու Իրանի միջև առաջացած էկոլոգիական խնդիրները կարճ ժամանակում  գտնում են իրենց լուծման  օպտիմալ տարբերակը, ապա Ղարաբաղյան հակամարտությունը և Հայաստանի ու Ադրբեջանի միջև դիվանագիտական հարաբերությունների բացակայությունը թույլ չեն տալիս լուծել այս դաշտում առաջացած խնդիրները։
 Ադրբեջանական իշխանությունները  բազմիցս  հայտարարություններ  են  տարածել  այն  մասին,  որ  Կուր  և  Արաքս  գետերում  ջրի  աղտոտվածությունն անթույլատրելիորեն բարձր է՝ հատկապես պղնձի միացություններով և ֆենոլով (ֆենոլները՝  հիդրօքսիլ  խումբ  պարունակող,  այն  արոմատիկ  ածխաջրածիններն  են,  որոնցում  հիդրօքսիլխումբն անմիջապես միացված է արոմատիկ օղակին։
 Ֆենոլն անգույն, յուրահատուկ հոտով բյուրեղային նյութ է)։
 Որպես աղտոտման գլխավոր մեղավոր և պատասխանատու՝ Ադրբեջանական կողմը տեսնում է Հայաստանին։
 Ֆենոլի խտությունը երկրների մեծամասնությունում՝ մասնավորապես ԵՄ, թվային նորմավորման չի ենթարկվում։
 Եվրոպական գետերում ֆենոլի նորմավորման համար սահմանվածեն  համահոտային-զգայական  նորմեր,  այլ  կերպ  ասած,  ֆենոլի  խտությունը  բարձր  է  համարվում  այնդեպքում,  երբ  գետի  ջրից  ակնհայտորեն  ֆենոլի  հոտ  է  գալիս  կամ  զգացվում  է  ֆենոլի  համ։
  Սակայնպետք է նշել, որ ֆենոլների առկայությունը մակերևույթային ջրերում պայմանավորված է լինում խոշորօրգանական  քիմիական  արդյունաբերության,  նավթավերամշակման,  անտառմթերման,  հատկապեսփայտանյութի մեծածավալ արտադրության և մեծամասշտաբ անասնապահական թափոններով։
 Հասկանալի  է,  որ  մեր  Հանրապետությունում  նշված  բոլոր  գործոնները  բացակայում  են,  և  անցել  են  այնժամանակները,  երբ  Հայաստանն  անվանում  էին  «Մեծ  քիմիայի  հանրապետություն»  [5],  իսկ  «Նաիրիտ»  քիմիական  գիտաարտադրական  կոմբինատը,  որը  նախկինում  տարեկան  արտադրում  էր  մոտ100-150 հզ տոննա տարբեր քիմիական նյութեր, 50-75 հզ տոննա քլորոպրենային կաուչուկ, հազարավոր  տոննա  ազոտական  պարարտանյութեր,  պոլիվինիլացետատ,  քիմիկատներ,  այդ  թվում՝  հեղուկքլոր,  քլորոպրենային  և  սինթետիկ  կաուչուկ,  ԽՍՀՄ  փլուզման  նախօրյակին,  էկոլոգիական  նկատառումներով, իր մեծ մասով դադարեցրեց աշխատանքը, որոշակի ժամանակահատվածով դադարեցվեցնաև  կոմբինատում  կաուչուկի  արտադրությունը։
  Իսկ  արդեն  վերագործարկումից  հետո՝  2001-2005թթ. տվյալներով՝ այստեղ արտադրվել է ընդամենը 4.0-7.7 հզ տոննա սինթետիկ կաուչուկ [6]։
 Խորհրդային  տարիներին  Ալավերդու  պղնձաձուլական  կոմբինատում  գործում  էր  պղնձի  ռաֆինացման  արտադրամաս և ծծմբական թթվի արտադրություն, պղնձամոլիբդենային գործարանն արտադրում էր 40հզ  տոննա  պղինձ,  իսկ  ներկայումս  այդ  թիվը  տատանվում  է  ընդամենը  7-9  հզ  տոննայի  սահմաններում։
 Թվերն առավել քան խոսուն են և ապացուցում են, որ Հայաստանը պարզապես բավարար հնարավորություններ  չունի  Ադրբեջանին  ֆենոլով  «թունավորելու  համար»։
  Այլ  է  հարցը  պղնձի,  ծանր  մետաղների  և  այլ  աղտոտիչ  նյութերի  դեպքում։
  Պարզելու  համար,  թե  հետպատերազմյան  տարիներինադրբեջանական  իշխանությունների  հնչեցրած  բազմաթիվ  մեղադրանքներն  ինչքանով  են  արդարացված, և թե Հայաստանի հակափաստարկներն ինչքանով են օրինական, անհրաժեշտ եղավ ուսումնասիրելու  երկու  երկրների  պաշտոնական  վերլուծությունները՝  Կուր-Արաքսյան  գետային  ավազանի  աղտոտվածության վերաբերյալ։
 Արդյունքում պարզվեց, որ Հայաստանում ջրի որակի նմուշները վերցվումեն  50  գետերից  և  6  լճերից  ու  ջրամբարներից։
  Նմուշառման  դիտակետերի  ընդհանուր  թիվը  131  է,որից 107 դիտակետ գտնվում է գետերի վրա։
 Նմուշառման հաճախականությունը տատանվում է տարեկան 7-12 անգամ և դիտակետերի մեծ մասում նմուշառումն իրականացվում է ամեն ամիս։
 Նմուշառման,  տեղափոխման,  նախնական  մշակման  և  փորձազննման  ընթացակարգերի  շուրջ  95%-ը  տեղի  էունենում համաձայն ISO և այլ միջազգային ստանդարտների։
 Հայաստանի տարածքն ավելի քան չորսանգամ  գերազանցող  Ադրբեջանի  Հանրապետությունում  մակերևութային  ջրերի  մոնիտորինգի  ծրագիրն  իրականացվում  է  50  նմուշառման  դիտակետից,  որոնցից  միայն  27-ն  է  գտնվում  գետերի  վրա։
Ջրի  նմուշները  փորձազննվում  են  ջրի  որակի  ընտրված  պարամետրերի  համար։
  Նմուշառման  հաճախականությունը տատանվում է տարեկան 6-12 անգամ` կախված նմուշառման դիտակետի տեղադիրքից, իսկ նմուշառման դիտակետերի մեծ մասում նմուշառումն իրականացվում է տարեկան 12 անգամ։
Այստեղ ևս, նմուշառման ընթացակարգերը և հետագա քիմիական փորձազննումները կատարվում ենISO և այլ միջազգային ստանդարտներին համապատասխան [7]։
 Պետք է նշել, որ երկու երկրներում էլսահմանված են ջրի որակի մոնիթորինգի գրեթե նույն պարամետրերը. ջերմային պայմաններ՝ ջրի ջերմաստիճան,  թթվածնային  ռեժիմ՝  O2,  թթվածնի  հագեցվածություն,  ԹԿՊ5,  ԹՔՊCr.,  սննդանյութեր՝Pընդ.,  PO4,  NO3,  Nընդ.,  NH4,  NO2,  թանքայնացում՝  Cl-,  կարբոնատներ,  հիդրոկարբոնատներ,  ընդհանուր  լուծվող  մասնիկներ),  կոշտություն,  հաղորդականություն,  թթվայնություն՝  pH,  այլ  պարամետրեր՝լողացող մասնիկներ, գույն, ընդհանուր կախված մասնիկներ, սիլիկատ, Li, Na, K, Be, Mg, Ca, Sr, Ba, B,Se, F, Al, քլորինացված պեստիցիդ (լինդան, հեպտաքլոր, հեքսաքլորոցիկլոհեքսան, ԴԴԴ, ԴԴԷ, ԴԴՏ),նավթամթերքներ, բենզին, ծանր մետաղներ՝ As, Cd, Pb, Mo, Ni, Cu, Zn Fe, Mn, Sb, Mo, V, Ti, Cr, Co, Bi,Sn, Ag, մանրէաբանական պարամետրեր՝ ընդհանուր կոլիֆորմ մանրէներ, աղիքային էնտերոկոկ, էշերխիա կոլի [7]։
Ինչպես նշվեց, այս երկու երկրներում ջրային մոնիթորինգ իրականացվում է նույն պարամետրերինկատմամբ,  սակայն  երկու  երկրների  մոնիթորինգ  իրականացնող  դիտակետերի  քարտեզների  վերլուծությունից երևում է, որ Հայաստանի և Ադրբեջանի՝ անմիջապես սահմանի մոտ դիտակետեր կան միայն  Հայաստանի  Հանրապետությունում,  իսկ  Ադրբեջանում  դիտակետերը  հիմնականում  տեղադրվածեն Ադրբեջանի ներքին շրջաններում՝ Հայ-Ադրբեջանական սահմանից մեծ հեռավորության վրա։
Քարտեզ 1. Հայաստանում մակերևութային ջրերիՔարտեզ 2. Ադրբեջանում մակերևութային ջրերի որակի նմուշառման դիտակետերի տեղադիրքըորակի նմուշառման դիտակետերի տեղադիրքըԱյս հանգամանքը մեծ կարևորություն չէր ունենա միայն այն դեպքում, եթե Կուր-Արաքսյան ավազանի  գետերը  լինեին  հարթավայրային  կամ  հազարավոր  կիլոմետրեր  պահպանեին  միևնույն  ջրաբանական բնութագրիչները։
 Սակայն այս դեպքում պատկերն այլ է. ընդամենը մի քանի կմ-ի համար տեսանելի  են  գետերի  ջրաբանական  պարամետրերի  փոփոխությունները։
  Որպես  ասվածի  հավելում,ստորև ներկայացվում է պղնձի, ալյումինի և մանգանի քանակի մեծ փոփոխությունը՝ Աղստև գետում՝Դիլիջան-Իջևան հատվածում` համապատասխան դիտակետերում [8].Գծ. 1. Աղստև գետում պղնձի, ալյումինի և մանգանի քանակի մեծ փոփոխությունը Դիլիջան-Իջևան հատվածում (մգ/լ)Նշենք  նաև,  որ  Հայաստանի  Հանրապետությունում  մշտապես  քայլեր  են  իրականացվում  ջրայինավազանների  մոնիտորինգի  կատարելագործման  համար,  մասնավորապես,  2011  թ.  հունվարի  27-ինՀՀ  կառավարության  կողմից՝  «Կախված  տեղանքի  առանձնահատկություններից`  յուրաքանչյուր  ջրավազանային կառավարման տարածքի ջրի որակի ապահովման նորմերը սահմանելու մասին» որոշմանընդունումից հետո, Հայաստանում կիրառվում է մակերևութային ջրերի որակի 5 դաս. I (գերազանց), II(լավ), III (միջակ), IV (անբավարար) և V (վատ)։
 Ադրբեջանում մակերևութային ջրերի որակի դասակարգման համար մոնիթորինգի ազգային վարչությունը դեռևս կիրառում է նախկին խորհրդային ժամանակաշրջանի մեթոդը։
 Այս դասակարգման համակարգը հիմնված է ջրի որակի 6 պարամետրերի (լուծվածթթվածին,  ԹԿՊ,  ֆենոլ,  Cu,  նավթամթերքներ,  NH4)  ամենամյա  չափումների  վրա։
  Արդյունքում,  հաշվարկվում է «Աղտոտման ցուցանիշը» (ԱՑ).Աղտոտման ցուցանիշ = ∑Ci/ՍԹԿiորտեղ` n–ը չափված պարամետրերի քանակն է (սովորաբար 6), Ci–ն` կոնկրետ պարամետրի չափվածարժեքը, ՍԹԿi–ն` կոնկրետ պարամետրի սահմանային թույլատրելի կենցենտրացիան։
Այնուհետև ԱՑ-ն համեմատվում է դասակարգման աղյուսակի հետ (աղյուսակ 1), որում կան վիճակի  7  կատեգորիաներ`  շատ  մաքուր,  մաքուր,  թեթև  աղտոտված,  միջին  մակարդակի  աղտոտված,զգալի  կերպով  կամ  խիստ  աղտոտված  և  չափազանց  բարձր  մակարդակի  աղտոտված  (վտանգավորմակարդակի աղտոտված) [7]։
Ինդեքս 0.3-իցփոքր10.0-ից մեծԿատեգորիաշատմաքուրմաքուրթեթև աղտոտվածմիջին մակարդակիաղտոտվածզգալի կերպով աղտոտվածչափազանց բարձրխիստ աղտոտվածմակարդակի աղտոտված(վտանգավոր մակարդակիաղտոտված)Միևնույն ժամանակ, պետք է նշել, որ ՀՀ ՇՄՆՄԿ տեղեկատվության բաժինը մշակում է ամսականտեղեկագրեր։
  Այդ  ամսական  տեղեկագրերում  տրվում  է  տվյալ  ամսվա  ջրի  որակի  համառոտ  վերլուծությունն`  ըստ  առանձին  գետավազանների։
  Այս  ամսական  տեղեկագրերը  տպագրվում  և  ներկայացվում են ՀՀ բնապահպանության նախարարությանը, իսկ ամսական տեղեկագրի էլեկտրոնային տարբերակը  նաև  վերբեռնվում  է  ՇՄՆՄԿ  (www.armmonitoring.am)  և  բնապահպանության  նախարարությանպաշտոնական  կայքէջում  (www.mnp.am)  և  ազատ  տրամադրվում  է  հանրությանը։
  Վերլուծելով  Հայէկոմոնիտորինգի  տրամադրած  տվյալները՝  կազմվել  են  դիագրամներ,  որոնք  ցույց  են  տալիս  հայադրբեջանական  սահմանին  մոտ  տեղադրված  Աղստև  գետի  և  Գետիկի  չորս  դիտակետերում  պղնձիպարունակության  գերազանցումը  հաստատված  ՍԹԿ-ից  (բազմապատիկը)  և  դրա  շարժընթացը՝  վեցտարիների ընթացքում։
Նկար 2. Աղստև գետում պղնձի թույլատրելի քանակի գերազանցման (բազմապատիկի) փոփոխությունը Դիլիջան-Իջևան հատվածում, համապատասխան դիտակետերում [9]Նկար 3. Գետիկի գետաբերանում պղնձի քանակի գերազանցման (բազմապատիկը) փոփոխությունը [9]Եթե  Հայաստանում  մոնիտորինգի  տվյալները  հասանելի  են  և  թույլ  են  տալիս  վերլուծել  Հանրապետության  ունեցած  ազդեցությունը  տարածաշրջանի  էկոլոգիական  իրավիճակի  վրա,  ապա  Ադրբեջանի դեպքում տվյալների և տեղեկատվության մեծ մասը պահվում են պետական տեղեկատվական ևարխիվային բազայում և էլեկտրոնային ֆորմատով չեն, իսկ օգտագործողների համար` ներառյալ լայնհանրությունը, դժվարամատչելի են կամ ընդհանրապես մատչելի չեն։
Վերջում  հավելենք,  որ  2005  թ.  սկսած  Հայաստանի  և  Իրանի  համատեղ  ջանքերով,  սահմանամերձ հատվածում ամեն ամիս մակերևութային ջրերից վերցվում են նմուշներ և ստուգվում լաբորատորիայում։
  Արդյունքում  և՛  Իրանական,  և՛  հայկական  կողմը  փաստում  են,  որ  սահմանային  ջրերի  աղտոտվածությունը  չի  անցնում  թույլատրելի  նորմերը։
  Հայաստանի  Հանրապետությունը  պատրաստ  էնմանատիպ մոնիտորինգ իրականացնել նաև Ադրբեջանի հետ՝ բոլոր սահմանային ջրերի համար, սակայն  Հայաստանին  էկոլոգիական  շանտաժի  մեջ  մեղադրող  հարևան  ադրբեջանական  կողմը՝  նախագահ  Իլհամ  Ալիևի  գլխավորությամբ,  Դավոսի  Միջազգային  Տնտեսական  ֆորումի  ժամանակ  պաշտոնապես հայտարարել է, որ Հայաստանի և Ադրբեջանի միջև էկոլոգիական համագործակցությունը հնարավոր չէ, քանի դեռ ադրբեջանական հողերն օկուպացված են Հայաստանի կողմից։
 Փաստորեն, ԵԱՀԿՄինսկի  խմբի  ամերիկյան  համանախագահ  Ջեյմս  Ուորլիքը,  չէր  սխալվում,  երբ  նշում  էր,  որ  անդրսահմանային ջրերի դերը մեծ է Հայաստանի և Ադբեջանի ռազմաքաղաքական կոնֆլիկտի հարցում, ևեթե  երկու  երկրները  ջրային  ռեսուրսների  համատեղ  օգտագործման  հարցում  կարողանային  համաձայնության  գալ,  ապա  դա  լուրջ  դրական  քայլ  կլիներ  պատմական  կոնֆլիկտի  հետագա  լուծմանհամար։
Գրականություն1.  ՀՀ ջրային օրենսգիրք, ՀՀ պաշտոնական տեղեկագիր. թիվ 24. (199/10.0702012)։
the 97th Annual Meeting of the AAG։
3.  Աբրահամյան  Հ.  և  ուրիշներ,  Ջրային  ռեսուրսների  օգտագործման  հեռանկարները  Հայաստանի  Հանրապետությունում, Երևան, 2012, էջ 180։
4.  Բաղդասարյան Ա. և ուրիշներ, Հայաստան, Երևան, 1963, էջ 163։
5.  Մելքումյան Ս., ՀՀ սոցիալ-տնտեսական աշխարհագրություն, Երևան, 2005, էջ 173։
6.  ENPI |2011|281-959 Անդրսահմանային գետերի կառավարման III փուլ։
7.  ՀՀ շրջակա միջավայրի էկոլոգիական մոնիտորինգի արդյունքների մասին 2007թ.։
8.  ՀՀ շրջակա միջավայրի էկոլոգիական մոնիտորինգի արդյունքների մասին՝ 2007 թ, 2008 թ., 2009 թ., 2010թ., 2011 թ., 2012 թ. Հաշվետվություններ։
Անի ՀակոբյանԱՆԴՐՍԱՀՄԱՆԱՅԻՆ ԳԵՏԵՐԸ՝ ՈՐՊԵՍ ԱՇԽԱՐՀԱՔԱՂԱՔԱԿԱՆ ԳՈՐԾՈՆ (ՀԱՅԱՍՏԱՆԻ ԵՎ ԱԴՐԲԵՋԱՆԻ ՕՐԻՆԱԿՈՎ)Բանալի բառեր՝ անդրսահմանային գետեր, դիտակետեր, ջրի նմուշառում, ֆենոլներ։
