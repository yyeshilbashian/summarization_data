ԱԼԵՔՍԱՆԴՐԵԹԻ ՍԱՆՋԱՔԻ ՀԱՐՑԸ ԹՈՒՐՔ-ՍԻՐԻԱԿԱՆ 
ՀԱՐԱԲԵՐՈՒԹՅՈՒՆՆԵՐՈՒՄ 1936-1939 ԹԹ. 
Առաջին  համաշխարհային  պատերազմում  (1914-1918)  Օսմանյան  կայսրության  պարտությունից  հետո  Անտանտի  երկրների  և  Օսմանյան  կայսրության միջև կնքվեց 1918 թ. Մուդրոսի զինադադարը1։
 Այս զինադադարի համաձայն՝ Սիրիան և Լիբանանը անցան Ֆրանսիայի մանդատի ներքո2, սակայն, 
ինչպես ցույց տվեցին Սիրիայի տարածքը համարվող Ալեքսանդրեթի սանջաքի շուրջ ծավալված իրադարձությունները, Թուրքիան, միևնույնն է, շարունակում էր հավակնություններ դրսևորել հարևան պետությունների տարածքների 
նկատմամբ։
1936-1939 թթ. Ֆրանսիայի և Անգլիայի՝ Սիրիայի նկատմամբ վարած անջատողական  քաղաքականության  հետևանքով  Սիրիայի  մասը  հանդիսացող 
Ալեքսանդրեթի  սանջաքը  բռնակցվեց  Թուրքիային։
  Ալեքսանդրեթի  սանջաքի 
հարցը միջազգային դիվանագիտության ուշադրության կենտրոնում է գտնվել 
դեռևս Առաջին Աշխարհամարտին հաջորդող տարիներին։
 Որպես այդ հարցի 
առաջացման հիմք կարող են հանդիսանալ 1921 թ. Անկարայի համաձայնագիրը,  1923  թ.  Լոզանի  պայմանգիրը3,  սակայն  այս  հարցը  առավել  ակտիվորեն 
սկսեց շրջանառվել 1936 թ. վերջերից, երբ կնքվեց ֆրանս-սիրիական դաշնագիրը, իսկ Ալեքսանդրեթի հարցն էլ հանձնվեց Ազգերի Լիգայի քննարկմանը։
Ալեքսանդրեթի սանջաքը գտնվում է Հալեպից արևմուտք և Լաթաքիայից 
հյուսիս ընկած հատվածում։
 Այն զբաղեցնում էր 4805 քառ.կմ տարածք և ուներ  բազմազգ  բնակչություն,  որի  ընդհանուր  թիվը  1937  թ.  դրությամբ  հասնում էր 240.000-ի4։
 Այստեղ ապրում էին արաբներ, թուրքեր, հայեր, թուրքմեն1 Mudros Agreement։
 Armistice with Turkey (October 30, 1918), Volume 6. Weimar Germany, 
1918/19–1933http։
//germanhistorydocs.ghi-dc.org/pdf/eng/armistice_turk_eng.pdf (հասանելի է՝ 
10.03.2016)։
2 French Mandate of Syria and Lebanon, http։
//www.saylor.org/site/wpcontent/uploads/2011/06/French-Mandate-of-Syria-and-Lebanon.pdf (հասանելի է՝ 15.03.2016)։
Peace 1919-1923, Vol. II (New York։
 Carnegie Endowment for International Peace, 1924.) 
http։
//wwi.lib.byu.edu/index.php/Treaty_of_Lausanne (հասանելի է՝ 10.03.2016)։
4  Բայրամյան  Ա.,  Ալեքսանդրետի  հարցը  և  միջազգային  դիվանագիտությունը  (1936-1939թթ.), 
Երևան, 1998, էջ 18։
ներ, քրդեր, չերքեզներ և այլ փոքրամասնություններ։
 Ալեքսանդրեթի շրջանը, 
ինչպես ողջ Սիրիան, օսմանյան լծի տակ մնաց 1516 թ.-ից մինչև Առաջին համաշխարհային պատերազմի վերջը։
 Առաջին աշխարհամարտի արդյունքում Ալեքսանդրեթի  սանջաքը  շրջափակվեց  անգլիացիների  կողմից,  իսկ  Մուդրոսի 
զինադադարից հետո Կիլիկիայի հետ միասին անցավ ֆրանսիացիների ձեռքը։
1921 թ. hոկտեմբերի 20-ին Անկարայում կնքվեց ֆրանս-թուրքական համաձայնագիր5,  որով  Ալեքսանդրեթի  սանջաքը  մնաց  ֆրանիսացիների  ղեկավարման ներքո, բայց նրանում ձևավորվեց «հատուկ վարչական ռեժիմ»։
 1922 
թ.  կազմվեց  «Սիրիական  պետությունների  ֆեդերացիան»,  և  Ալեքսանդրեթի 
սանջաքը՝ որպես Հալեպի պետության մի մաս, վերջինիս հետ մտավ ֆեդերացիայի  կազմի  մեջ6։
  Հատկանշական  է  այն  փաստը,  որ  ֆեդերացիայի  նախագահ  նշանակվեց  թուրքացած  արաբ  խոշոր  ֆեոդալ  Սուբհի  բեկ  Բարաքաթը։
1924  թ.  դեկտեմբերին  բարձր  կոմիսարի  հրամանով  վերացվեց  «Սիրիական 
ֆեդերացիան»,  և  ստեղծվեց  «Սիրիայի  պետություն»`  Հալեպի  և  Դամասկոսի 
պետությունների  միավորմամբ։
  Ալեքսանդրեթի  սանջաքը,  մտնելով  «Սիրիայի 
պետության» կազմի մեջ, պահպանում էր իր «հատուկ ռեժիմը»7։
 «Հատուկ ռեժիմը» սանջաքին երբեք չէր տալիս ինքնուրույն պետական-քաղաքական միավորի բնույթ սիրիական պետության սահմաններից դուրս, այլ միայն վերջինիս 
կազմում՝  վարչա-ֆինանսական  ինքնավարության  արտոնություններ։
  Ազգերի 
լիգայի  կանոնադրության  և  մանդատի  դրույթների  համաձայն՝  մանդատային 
պետությունը պետք է միայն որպես «խնամակալ» հանդես գար՝ փորձելով ուղղություն տալ մանդատին ենթակա պետությունների ղեկավարներին, մինչև որ 
նրանք  կկարողանան  ինքնուրույն  կառավարել։
  Սակայն  այս  «խնամակալությունը» իրականում այլ կերպ էր ընկալվում հենց սանջաքում։
 Այստեղ մանդատային իշխանության ներկայացուցիչը` Սիրիայում և Լիբանանում Ֆրանսիայի 
բարձր կոմիսարի փոխպատվիրակը, անձամբ իրեն ենթակա տեսուչների միջոցով  գործադրում  էր  պետական-կառավարական  իշխանության  բոլոր  գործառույթները,  չնայած  ձևականորեն  կային  սանջաքի  կառավարման  տեղական 
մարմիններ։
 Փոխպատվիրակի լիազորությունները սահմանվել են բարձր կոմիսարի՝ 1924 թ. դեկտեմբերի 12-ին և 1930 թ. մայիսի 14-ի հրամանագրերով8։
Փոխպատվիրակն  իրավունք  ուներ  ղեկավարելու  սանջաքի  բոլոր  պետական 
վարչությունների և ներքին ու պետական անվտանգության մարմինների գոր5 Franco-Turkish 1921 Agreement, http։
//www.hri.org/docs/FT1921/Franco-Turkish_Pact_1921.pdf 
(հասանելի է՝ 10.03.2016)։
6 Агаджанян М., Александреттский Санджак։
 потерянная родина армян, 
http։
//www.noravank.am/rus/issues/detail.php?ELEMENT_ID=3056 (հասանելի է՝ 10.03.2016)։
7 Բայրամյան Ա., նշ. աշխ., էջ 21։
8 Նույն տեղում, էջ 25։
ծունեությունը։
  1924-1937  թթ.  փոխպատվիրակի  պաշտոնը  վարում  էր  Պիեռ 
Դյուրիոն, ով երկար տարիներ Թուքիայում Ֆրանսիայի հյուպատոսն էր։
Ինչ վերաբերում է սանջաքում տեղական իշխանության մարմիններին, ապա  պետք  է  նշել,  որ  մութասարիֆին՝  սանջաքի  կառավարչին,  նշանակում  էր 
Սիրիայի պետության ղեկավարը։
 Մութասարիֆի իրավասությունների մեջ էին 
մտնում օրենքների և կանոնադրության ճշգրիտ գործառության վերահսկողությունը, սանջաքի ֆինանսական գործերի վարումը։
 Մութասարիֆի բոլոր որոշումները ենթակա էին փոխպատվիրակի գրավոր հաստատմանը։
Ալեքսանդրեթի սանջաքում ֆրանսիացիները վարում էին Սիրիայի նկատմամբ  անջատողական  քաղաքականություն  և  տարբեր  հարցերում  հիմնականում  համագործակցում  էին  թուրք  ներկայացուցիչների  հետ։
  Նրանք  ամեն 
կերպ փորձում էին իշխանությունից հեռու պահել բնակչության մեծամասնությունը  կազմող  արաբներին  և  հայերին։
  Մանդատային  իշխանության  թուրքանպաստ քաղաքականության մասին վկայում էին այն փաստերը, որ կառավարական  տեղական  մարմիններում  ղեկավար  պաշտոնները  մեծ  մասամբ 
գտնվում էին թուրքերի ձեռքում, սանջաքում հաճախ իրականացվում էին տարածքային փոփոխություններ և զիջումներ՝ ի վնաս արաբների. ուսումնական 
և  մշակութային  ասպարեզներում  սանջաքի  թուրք փոքրամասնությունը միշտ 
հատուկ ուշադրության էր արժանանում։
 Կրթության ասպարեզում ֆրանսիացիների թուրքանպաստ քաղաքականության մասին է խոսում այն փաստը, որ 
պետության  ծախսերով  պահվող  թուրքական  դպրոցներում  ուսուցումը  իրականացվում  էր  թուրքերենով  և  արգելվում  էր  արաբերենի  դասավանդումը։
Ֆրանսիացիների  թուրքանպաստ  քաղաքականության  վառ  արտացոլումն  է 
նաև  սանջաքում  օսմանյան  տիրապետությունից  ժառանգված  ազգային-դավանական  համայնքների՝  «միլլեթ»-ների9  իրավական  վիճակի  պահպանումը, 
ինչը հող էր ստեղծում սանջաքում թուրքերի թվի ու կշռի արհեստական բարձրացման համար։
Քաղաքական  իրադրությունը  Ալեքսանդրեթի  սանջաքում  մշտապես  լարված վիճակում էր։
 Դրա պատճառներն էին մի կողմից Սիրիայի կենտրոնական 
իշխանության սանջաքում ունեցած սահմանափակ իշխանությունը, մյուս կողմից՝ Անկարայի կողմից իրականացվող սահմանային խախտումները, զինված 
9  Միլլեթները  ինքնակառավարվող  կրոնական  համայնքներ  էին  Օսմանյան  կայսրությունում, 
որոնք  ունեին  իրենց  սեփական  օրենքները  և  կառավարվում էին  տվյալ  կրոնական  փոքրամասնության առաջնորդի կողմից, այս համակարգը կրոնական փոքրամասնությունների կարգավիճակի մի համակարգ էր, բայց ուներ եկեղեցիական-կրթական ինքնավարություն՝ առանց քաղաքական  իրավունքների;  Համակարգը  ստեղծվել  է Մեհմեդ  2-րդ  Ֆաթիհ  սուլթանի  կողմից  Կ.  Պոլսի 
նվաճումից  հետո։
  Ստեղծվեցին  3  միլլեթներ՝  հայերի,  հույների  և  հրեաների։
  Ըստ  էության,  այն 
պահպանվել է նաև Թուրքիայի Հանրապետությունում, քանի որ 1923 թ. կնքված Լոզանի պայմանագրով  Թուրքիան  ճանաչում  է  միայն  հայերի,  հույների,  հրեաների  կրոնական  և  կրթական 
որոշ իրավունքներ։
ավազակային հարձակումները, տարածքային և քաղաքական բացահայտ պահանջները։
 Այս առնչությամբ 1923 թ. մարտի 15-ին Մուստաֆա Քեմալ Աթաթուրքը Ադանայում՝ իր հրապարակային ելույթում, ակնարկելով Ալեքսանդրեթի-Անտիոքի շրջանը, հայտարարել է. «Քառասուն դարերի թուրքական մի տարածքը երբեք չի կարող ստրուկ մնալ»10։
Քաղաքական իրադրությունը հանդարտ մնաց մինչև 1934 թ., երբ Այնթափի  վալիի`  սանջաք  այցելության  արդյունքում  թուրքերի  անջատողական  գործունեությունը  նոր  թափ  ստացավ։
  Այնթափի  վալին  եկել  էր  Հալեպ՝  սահմանային  հարցերի  շուրջ  բանակցությունների  նպատակով։
  Պետական  անվտանգության  բարձրաստիճան  պաշտոնյաների  կարծիքը  արհամարհելով`  փոխպատվիրակ Դյուրիոն վալիին հրավիրեց սանջաք։
 Նման իրավիճակը հանգեցրեց թուրք-արաբական հարաբերությունների լարմանը։
 1934 թ. մայիսի 5-ին և 
6-ին  անջատողականների  գործողությունները  դատապարտող  ժողովրդական 
հակացույցեր  տեղի  ունեցան  արաբներով  և  հայերով  բնակեցված  քաղաքներում և գյուղերում, որոնք շարունակվեցին նաև հաջորդ օրերին, և ի վերջո բողոքի ալիքը տարածվեց ամբողջ երկրով մեկ։
 Սիրիական մամուլն ու հասարակական  կարծիքը  Ֆրանսիայից  պահանջեցին  պարզ  դարձնել  իր  մտադրությունները՝ կապված սանջաքի հետ։
 Շուտով թուրքական մամուլը հակասիրիական և հակաֆրանսիական կատաղի արշավ սկսեց։
 Նրանք Ֆրանսիային մեղադրում  էին  սանջաքի  թուրքերին  «ճնշելու»  և  «հալածելու»  մեջ՝  շարունակ 
նշելով,  որ  սանջաքը  բռնի  ուժով  է  գրավվել։
  1936  թ.  սեպտեմբերի  9-ին,  երբ 
ստորագրվեց  ֆրանս-սիրիական  դաշնագիրը,  թուրքական  կառավարությունը 
գտավ, որ ճիշտ ժամանակն է միջազգային դիվանագիտության սեղանին դնելու «Ալեքսանդրեթի հարցը»11։
1936  թ.  ֆրանս-սիրիական  դաշնագրի  համաձայն՝  նախատեսվում  էր 
մանդատային  կառավարման  աստիճանական  վերացում  և  Սիրիայի  լիակատար  անկախության  ճանաչում12։
  Այս  դաշնագրի  վերաբերյալ  Թուրքիայի  արտաքին  գործերի  նախարար  Թ.  Ռ.  Արասը  հայտարարեց,  որ  թուրքական  կառավարությունը շատ գոհ է այդ դաշնագրի ստորագրումից։
 Սակայն ինչ վերաբերում  էր  Ալեքսանդրեթի  սանջաքի  խնդրին,  ապա  թուրքերը  վստահ  էին,  որ 
այն կկարողանան կարգավորել բանակցությունների միջոցով հենց սիրիական 
պատվիրակության  հետ։
  Թուրքիայի  այդ  ժամանակաշրջանի  վարչապետ  Իսմեթ Ինոնյուն ցանկություն էր հայտնել, որ սիրիական պատվիրակությունը բա10 Gülseren Akalın, Adana'nın Gazi'li Günleri, http։
//turkoloji.cu.edu.tr/CUKUROVA/makaleler/2.php 
(հասանելի է՝ 15.03.2016)։
11 Franco-Syrian treaty, 9 september, 1936, http։
//www.britannica.com/topic/NationalBloc#ref1079716 (հասանելի է՝ 15.03.2016)։
12 Агаджанян М., Александреттский Санджак։
 потерянная родина армян, 
http։
//www.noravank.am/rus/issues/detail.php?ELEMENT_ID=3056 (հասանելի է՝ 15.03.2016)։
նակցությունների  համար  ժամանի  Թուրքիա։
  Փարիզից  վերադարձող  սիրիական պատվիրակությունը, անցնելով Թուրքիայով, որոշեց 1936 թ. սեպտեմբերի 22-23-ը մնալ Ստամբուլում և Արասի հետ քննարկել Ալեքսանդրեթի հարցը։
Թուրքերը, որոնք հույս ունեին սիրիական պատվիրակության հետ բանակցությունների միջոցով լուծելու սանջաքի հարցը, անհաջողության մատնվեցին։
 Իրականում  պատվիրակությունը  այլ  կերպ  վարվել  չէր  էլ  կարող,  քանի  որ  այն 
լիազորված չէր բանակցություններ վարել Թուրքիայի հետ՝ և բացի այդ՝ Սիրիան դեռևս գտնվում էր ֆրանսիական մանդատի ներքո, հետևաբար Սիրիայի 
արտաքին  հարաբերությունները  գտնվում  էին  մանդատային  պետության,  այսինքն՝  Ֆրանսիայի  վերահսկողության  ներքո։
  Ենթադրվում  է,  որ  Թուրքիան 
մտադրված  առաջ  քաշեց  սանջաքի  հարցը  հենց  այն  ժամանակ,  երբ  Սիրիան 
դեռևս  ամբողջությամբ  չէր  ազատագրվել  ֆրանսիական  գաղութականությունից, քանի որ այդ դեպքում Սիրիան չէր կարողանա ինքնուրույն և անկախ քաղաքականություն վարել այս հարցի լուծման համար։
1936 թ. սեպտեմբերի 24-ից սկսվեց թուրքական մամուլի և ռադիոյի կատաղի  հակասիրիական  և  հակաֆրանսիական  արշավը,  իսկ  սիրիական  և  արաբական  մամուլն  էլ  իր  հերթին  սկսեց  բողոքներ  տարածել  թուրքական  մամուլի  սադրիչ  հակասիրիական  ելույթների  և  անհիմն  պնդումների  դեմ։
  Թուրքական  մամուլի  արշավին  անմիջապես  հետևեցին  դիվանագիտական  գործողությունները։
 Թուրքիայի արտաքին գործերի նախարար Արասը 1936 թ. սեպտեմբերի  26-ին  Ազգերի  լիգայի  խորհրդի  93-րդ  նստաշրջանում  առաջին  անգամ  բարձրացրեց  «Ալեքսանդրեթի  սանջաքի  հարցը»  և  հույս  հայտնեց,  որ 
սանջաքի  բնակչությունը  անձամբ  կորոշի  իր  բախտը։
  Թուրքիայի  և  Ֆրանսիայի միջև բանակցությունները սկսվեցին 1936 թ. հոկտեմբերի 10-ին, երբ Փարիզում Թուրքիայի դեսպան Սուադ Դավազը ֆրանսիական կառավարությանը 
հանձնեց մի հուշագիր սանջաքի հարցի վերաբերյալ, որով պահանջում էին, որ 
Ալեքսանդրեթի և Անտիոքի շրջանին տրվի անկախություն, և նրա հետ կնքվի 
դաշինք ֆրանս-սիրիական դաշինքի նման։
Մինչ ֆրանսիական կառավարությունը կուսումնասիրեր թուրքական հուշագիրը,  1936  թ.  նոյեմբերի  1-ին  Թուրքիայի  նախագահ  Մ.  Ք.  Աթաթուրքը 
(1923-1938 թթ.), թուրքական Ազգային մեծ ժողովի հինգերորդ գումարման երկրորդ  նստաշրջանի  բացման  իր  ճառում  խոսելով  մի  շարք  հարցերի  մասին, 
հատկապես շեշտը դրեց Ալեքսանդրեթի սանջաքի խնդրի վրա՝ ասելով. «Այս օրերին մեր ազգին գիշեր-ցերեկ մտահոգող հիմնական հարցը Իսքենդերուն-Անթաքիայի ու շրջակայքի ճակատագրի հարցն է, որոնց իսկական տերը հանդիսանում է թուրքը։
 Մենք հարկադրված ենք մեր ձեռքը վերցնել այս հարցի լուծումը»13։
Ֆրանսիայի  արտաքին  գործերի  նախարարը  պատասխան  հուշագրով 
հայտնեց, որ սանջաքի հետ ֆրանս-սիրիական դաշնագրի նման դաշնագիր կնքելն անհնար է, քանի որ այն հակասում է մանդատին և Ֆրանսիայի ստանձնած միջազգային պարտավորություններին։
Որոշվեց  սանջաքի  հարցի  քննարկման  համար  հրավիրել  Ազգերի  լիգայի 
խորհրդի արտակարգ նստաշրջան։
 1936 թ. դեկտեմբերի 14-ին բացվեց Ազգերի  լիգայի  95-րդ  նստաշրջանը,  որի  օրակարգ  մտցվեց  Թուրքիայի  կողմից  առաջ քաշված «Ալեսքանդրեթի և Անտիոքի հարցը»։
 Թուրքիայի ներկայացուցիչ 
Արասը, շարադրելով այս հարցի շուրջ թուրքական կառավորության տեսակետը,  պնդում  էր  սանջաքին  անկախություն  տալու  և  նրա  հետ  ֆրանս-սիրիական դաշնագրի նմանությամբ դաշնագիր կնքելու գաղափարը՝ նշելով, որ սանջաքում  բնակվող  թուրք  բնակչությունը  գտնվում  էր  «ողբալի  վիճակում»։
Ֆրանսիայի ներկայացուցիչը` Պոլ Վիենոն, նախ մերժելով թուրքական կառավարության  այն  տեսակետը,  թե  սանջաքը  զիջվել  է  պայմանականորեն,  նշում 
էր,  որ  Թուրքիան  պաշտոնապես  ընդունել  է,  որ    . հաստատված   սահմագծից 
հարավ ընկած երկիրը, իրոք, Սիրիան է։
 Պոլ Վիենոն, նաև ժխտելով Թուրքիայի ներկայացուցչի այն անհիմն պնդումները, թե իբր սանջաքի ազգաբնակչությանը  ճնշելու  նպատակով  վերջին  ամիսներին  ձեռք  են  առնվել  «արտակարգ 
ռազմական  միջոցներ»,  առաջարկեց  Լիգայի  կողմից  սանջաք  ուղարկել  դիտորդներ՝ տեղում տիրող իրադրության մասին ճշգրիտ տեղեկություններ քաղելու  և  դրանք  Ազգերի  լիգայի  խորհրդին  ներկայացնելու  համար։
  1936  թ. 
դեկտեմբերի 31-ին Ազգերի լիգայի չեզոք դիտորդների հանձնաժողովը ժամանեց Ալեքսանդրեթի սանջաք և եղավ սանջաքի տարբեր շրջաններում։
 Այցելությունների արդյունքում ակնհայտ դարձավ, որ բնակչության մեծամասնությունը ցանկություն ուներ մնալու սիրիական հայրենիքի կազմում։
Միջազգային  դիվանագիտությունը  և  դիվանագիտական  հարաբերությունները նշված ժամանակահատվածում նպաստավոր էին «ուժի դիրքերից» 
խոսելու  և  «կտրուկ  ու  վճռական»  քայլերի  դիմելու  համար։
  1930-ականների 
կեսերից Երկրորդ աշխարհամարտի (1939-1945) նախօրեին անգլո-ֆրանսիական և գերմանա-իտալական դաշինքների միջև պայքար էր գնում Թուրքիային 
իրենց դաշինքի մեջ ընդգրկելու կամ էլ գոնե նրա չեզոքությունը պահպանելու 
համար։
 Այդ ժամանակաշրջանում ֆաշիստական Իտալիան ձգտում էր մեծացhttp։
//www.tbmm.gov.tr/tarihce/ataturk_konusma/5d2yy.htm (հասանելի է՝ 15.03.2016)։
նել իր ազդեցությունը Միջերկրական ծովում, ինչը ստիպեց Ֆրանսիային մերձենալ Թուրքիայի հետ և զիջումներ անել նրան։
Միջազգային  լարված  պայմաններում  ֆրանսիական  կառավարությունը 
վարչապետ  Լեոն  Բլյումի  նախաձեռնությամբ  մշակել  է  սանջաքի  կոնֆլիկտի 
լուծման  մի  կոմպրոմիսային  պլան14,  որտեղ  տեղ  էին  գտել  սանջաքի  հարցի 
լուծման  թե՛  թուրքական,  թե՛  ֆրանսիական  տեսակետները։
  Այս  ծրագրի  համաձայն՝  նախատեսվում  էր,  որ  սանջաքը  կդառնա  քաղաքական  ինքնուրույն 
միավոր։
Ազգերի  լիգայի  հերթական  նստաշրջանը  բացվեց  1937  թ.  հունվարի  21ին. օրակարգում շարունակում էր մնալ սանջաքի հարցը։
 Ֆրանսիացիներն ու 
թուրքերը  ներկայացրին  իրենց  պահանջներն  ու  խնդրի  լուծման  վերաբերյալ 
առաջարկները,  սակայն  այս  երկու  կողմերի  թեզերի  մերձեցման  համար  անհրաժեշտ եղավ դիմել բրիտանական պատվիրակության ղեկավար Անտոն Իդենի  միջնորդությանը։
  Անգլիան  Առանցքի  երկրների  (Գերմանիա,  Իտալիա) 
վտանգավոր առաջխաղացման պայմաններում շահագրգռված էր, որ իր դաշնակից Ֆրանսիայի և Թուրքիայի միջև վեճն այնքան չսրվի, որ վերջինս հակվի 
դեպի  Առանցքի  կողմը15։
  Այսպիսով՝  Թուրքիայի  սպառնալիքների,  Առանցքի 
խարդավանքների և Անգլիայի ճնշման տակ Ֆրանսիան Թուրքիային զիջեց Ալեքսանդրեթի սանջաքը։
  թ.  մայիսի  29-ին  Ազգերի  լիգայի  խորհրդի  քննարկմանն  ու  հաստատմանը ներկայացվեցին սանջաքի նոր կարգավիճակի և հիմնական օրենքի նախագծերը, սակայն դրանք անգամ չքննարկվեցին խորհրդի անդամների 
կողմից, քանի որ Թուրքիայի և Ֆրանսիայի ներկայացուցիչները հայտարարեցին,  որ  իրենց  կառավարությունները  հաստատում  են  այդ  նախագծերը։
  Արդյունքում՝ Ալեքսանդրեթի սանջաքը դառնում էր քաղաքական ինքնուրույն միավոր, որը վայելում էր լիակատար անկախություն իր ներքին գործերում։
 Սանջաքն  ունենալու  էր  Սիրիայից  անկախ  օրենսդիր  իշխանություն`  սանջաքի  ասամբլեա-պառլամենտ, ինքնուրույն գործադիր իշխանություն` հանձին պետության ղեկավարի, ինչպես նաև դատական իշխանություններ։
 Սանջաքը անվանապես  մնում  էր  կապված  Սիրիայի  հետ  արտաքին  հարաբերությունների, 
մաքսային և տարադրամային համակարգերի բնագավառներում։
 Թուրքական 
և  ֆրանսիական  կառավարություններին  իրավունք  էր  վերապահված  միջամտելու  սանջաքի  ներքին  գործերին։
  Թուրքիային  սանջաքի  և  Սիրիայի  կառա14 Բայրամյան Ա., նշ. աշխ., էջ 70։
15 Բայրամյան Ա., նշ. աշխ., էջ 73։
վարություններին հավասար իրավունքներ էին տրվում՝ օգտվելու համար Ալքսանդրեթի նավահանգստից16։
1937 թվականի մայիսի 29-ին, երբ ստորագրվեց Ժնևյան համաձայնագիրը,  Անտիոքի  և  շրջակայքի  ժողովուրդը՝  արաբները,  հայերը,  Սիրիային  կողմնակից թուրքերը, հայտնեցին իրենց որոշումը Ժնևյան կարգավորումը մերժելու մասին, քանի որ այն, հակառակ իրենց կամքին, բաժանում էր իրենց սիրիական  հայրենիքից։
  Սիրիական  կառավարությունը  մերժում  էր  ճանաչել  սանջաքում  նոր  ռեժիմի  կիրառումը,  իսկ  Թուրքիան  իր  հերթին  զորքեր  կենտրոնացրեց Սիրիայի սահմանների վրա։
 Եվրոպայում իրավիճակը շարունակում էր 
լարված  մնալ,  և  նման  իրավիճակում  Ֆրանսիան  գիտակցում  էր  Թուրքիայի 
հետ  համաձայնության  գալու  կարևորությունը,  այդ  իսկ  պատճառով  1938  թ. 
հուլիսի  5-ին  ֆրանսիական  իշխանությունների  համաձայնությամբ  թուրքական զորքերը մտան սանջաք17։
1938 թ. հուլիսի 22-ին սանջաքում անցկացվեցին տեղական օրենսդիր ասամբլեայի  ընտրությունները։
  Դրանց  արդյունքում  թուրքական  համայնքը 
ստացավ  ընդհանուր  ձայների  63%-ը,  բայց  այս  ընտրությունները  բացահայտ 
կերպով կեղծված էին, քանի որ թուրք համայնքը իրականում կազմում էր ազգաբնակչության միայն 23 տոկոսը։
 Օրենսդիր ասամբլեայում թուրք ներկայացուցիչները զբաղեցրին 40 տեղերից 22-ը18։
 Իսկ սանջաքի ազգաբնակչության 
շուրջ 75 տոկոսը կազմող արաբներին, հայերին և այլ խմբերին տրվեց ընդամենը 18 տեղ19 (արաբ-ալավի համայնքը՝ 9, արաբ-սուննի՝ 2, հույն-ուղղափառ՝ 
2, հայ՝ 5)։
 1938 թ. սեպտեմբերի 2-ին` առաջին նիստի ժամանակ, Ասամբլեան 
սիրիական  Ալեքսանդրեթի  սանջաքը  վերանվանեց  «Հաթայի  պետություն»։
Նշենք, որ ըստ մի վարկածի՝ Հաթայ անվանումը ստեղծվել է Աթաթյուրքի կողմից «hitit eti» և «ata» բառերի միաձուլումից, իսկ մեկ այլ վարկածի համաձայն՝ 
այսպես կոչված «Խեթական թուրքերից» (Hitay turkleri)20։
 Նշենք, որ թուրքերը 
ակտիվորեն շրջանառության մեջ են դրել այն տեսակետը, որ Հաթայ անվանու16 Sarah D. Shields, Fezzes in the River։
 Identity Politics and European Diplomacy in the Middle East 
https։
//books.google.am/books?id=9UcoWVKG3GoC&pg=PA235&lpg=PA235&dq=Fundamental+
29%2C%201937&f=false (հասանելի է՝ 15.03.2016)։
17 Ռ. Սաֆրաստյան, Ռ. Մելքոնյան, Թուրքիայի պատմության դասագիրք, Երևան, 2014, էջ 97։
18 Агаджанян М., Александреттский Санджак։
 потерянная родина армян, 
http։
//www.noravank.am/rus/issues/detail.php?ELEMENT_ID=3056 (հասանելի է՝ 15.03.2016)։
19 Բայրամյան Ա., նշվ. աշխ., էջ. 114։
20 Ay(cid։
31)e Hür, Atatürk diplomasisinin ba(cid։
31)arı öyküsü։
 Hatay'ın ilhakı, 
http։
//www.radikal.com.tr/yazarlar/ayse-hur/ataturk-diplomasisinin-basari-oykusu-hatayin-ilhaki1103985/ (հասանելի է՝ 15.03.2016)։
մը կապված է խեթերի հետ21։
 Նմանատիպ հայտարարությունները Թուրքիան 
օգտագործում է՝ հիմնավորելու համար այն անհիմն տեսակետերը, ըստ որոնց՝ 
Մերձավոր  Արևելքի  այնպիսի  հնագույն  ժողովուրդներ,  ինչպիսիք  են  խեթերը 
և  շումերները,  հանդիսանում  են  թուրք  ժողովրդի  նախնիները։
  Սիրիան,  սակայն, երբեք չի ընդունել այս անվանումը սանջաքի համար, և մինչ 2000-ականները  մի  շարք  քարտեզներում  Ալեքսանդրեթի  սանջաքը  ներկայացվում  է  որպես սիրիական տարածք։
Հաթայի պետության հռչակումը հակասահմանադրական էր և համարվում 
էր հանրային իրավունքի խախտում այն պատճառով, որ պետություն հռչակող 
ժողովը ներկայացուցչական բնույթ չուներ և ընտրված չէր սանջաքի բնակչության կողմից՝ ժողովրդավարական ազատ ընտրությունների և քվեարկության 
միջոցով, այլ նշանակված էր օտար պետությունների ներկայացուցիչների կողմից։
 Սիրիայի կառավարությունը երբեք չի ճանաչել ո՛չ Լիգայի կողմից սանջաքին տրված նոր կարգավիճակը, ո՛չ էլ՝ առավել ևս Հաթայի պետության հռչակումն ու գոյությունը։
Միջազգային  հարաբերությունների  և  ներքաղաքական  բարդ  իրադրության  պայմաններում  Հաթայի  կառավարությունը  իրականացնում  էր  Ալեքսանդրեթի սանջաքի թրքացումը։
 Շրջանի կցումը Թուրքիային արդեն իսկ լավ 
նախապատրաստված էր, պարզապես մնում էր այն դիվանագիտական ակտերով օրինականացնելու հարցը։
Անկարայի և Փարիզի միջև չորս ամիս տևող բանակցություններից հետո՝ 
1939 թ. հունիսի 23-ին, Փարիզում ստորագրվեց ֆրանս-թուրքական «Փոխադարձ օգնության համատեղ դեկլարացիա»։
 Նույն օրը Անկարայում ստորագրվեց մի համաձայնագիր, որը վերաբերում էր Թուրքիայի և Սիրիայի միջև տարածքային հարցերի վերջնական կարգավորմանը։
 Այս ակտերով Ֆրանսիան Ալեքսանդրեթի  սանջաքը  հանձնում  էր  Թուրքիային,  իսկ  վերջինս  պատրաստվում էր ապահովել իր մասնակցությունը անգլո-ֆրանսիական ռազմական խմբավորմանը22։
  Սակայն  Թուրքիան  հավատարիմ  չմնաց  այս  համաձայնագրին 
և Անգլիային ու Ֆրանսիային իր խոստացած օգնությունը ցույց տալու փոխարեն շտապեց օգնություն ցուցաբերել հիտլերյան Գերմանիային, որպեսզի վերջինս իրականացնի իր ծավալապաշտական նպատակները։
Սանջաքի՝ Թուրքիային բռնակցման հետևանքով հազարավոր տեղաբնիկներ, այդ թվում՝ 40.000 հայեր, լքեցին իրենց բնակավայրերը և հաստատվեցին 
Սիրիայի  այլ  շրջաններում  և  Լիբանանում։
  Թուրքիային  անցած  տարածքում 
մնաց միայն մեկ հայկական գյուղ՝ Վաքըֆլըն, որը Թուրքիայի միակ հայկական 
21 Hatay Province, http։
//encyclopedia.thefreedictionary.com/Hatay+Province (հասանելի է՝ 
15.03.2016)։
22 Բայրամյան Ա., նշվ.աշխ., էջ 146։
գյուղն  է՝  150  բնակչով։
  Քեսաբահայերը  չհամաձայնվեցին  սանջաքի  բռնակցման հետ և բազմաթիվ բողոքի նամակներ գրեցին ֆրանսիական կառավարությանը, և նույնիսկ բախումներ տեղի ունեցան, մեծ թվով քեսաբցիներ գաղթեցին Բեյրութ կամ հանգրվանեցին լեռներում։
 Այս ժամանակաշրջանում Քեսաբ 
այցելեցին  հայ  և  ֆրանսիացի  գործիչներ,  այդ  թվում՝  և  պապական  նվիրակ 
արքեպիսկոպոս  Ռեմի  Լըֆրեթրը23։
  Վերջինս,  տեսնելով  հայության  ծանր  կացությունը,  դիմեց  Հռոմի  պապին  և  ֆրանսիական  կառավարությանը՝  խնդրելով,  որ  Քեսաբի  շրջանը  վերադարձվի  Սիրիային։
  Այս  տարածքները  Սիրիայի 
կազմում պահելու համար մեծ ջանք է գործադրել Հայ կաթոլիկ եկեղեցու կաթողիկոս,  պատրիարք,  կարդինալ  Գրիգոր-Պետրոս  ԺԵ  Աղաջանյանը՝  Վատիկանի  անունից  միջնորդելով  ֆրանսիական  կառավարությանն  այդ  հարցում։
Վերջինիս  Սիրիայի  նախագահը  շնորհել  է  երկրի  բարձրագույն՝  «Շուքրի  Քուաթլի» շքանշանը։
 Այսպիսով՝ Քեսաբի համար մղվող պայքարը հաջողությամբ 
ավարտվեց, և Քեսաբի շրջանի մոտ 2/3-ը անջատվեց Հաթայից և վերադարձվեց Սիրիային24։
Սիրիայի  ժողովուրդն  ու  կառավարությունը  և  ամբողջ  արաբական  աշխարհը խոր ընդվզումով և զայրույթով ընդունեցին սիրիական սանջաքի միացումը Թուրքիային։
 Բողոքի հուշագիր ուղարկվեց Փարիզ և Ժնև։
 Հուշագրում 
նշվում էր, որ Սիրիան չի ճանաչում և երբեք չի կարող ճանաչել առանց իր համաձայնության  և  մասնակցության  կնքված  այդ  ապօրինի  համաձայնագիրը։
Սիրիայի  նախագահ  Աթասին  էլ  իր  հերթին  բողոքի  նամակներ  ուղարկեց 
Ֆրանսիայի նախագահին և կառավարության ղեկավարին, որոնցում նշում էր, 
որ Ֆրանսիան խախտեց մանդատային պետության իր պարտավորությունները։
 Ինչ վերաբերում է ժողովրդի բողոքներին, ապա դրանք հիմնականում արտահայտվում էին զանգվածային ցույցերով, գործադուլներով և մեծ ծավալների հասնող արտագաղթով։
Հակառակ այս բողոքների՝ 1939 թ. հուլիսի 23-ին Անտիոքում ֆրանսիական  զորանոցի  վրայից  իջեցվեց  ֆրանսիական  դրոշը,  և  ֆրանսիացի  վերջին 
զինվորները  իրենց  գեներալ  Մոլեի  հետ  դուրս  եկան  սանջաքից։
  Այսպիսով, 
շուրջ  երեք  տարի  տևած  պայքարից  հետո,  Թուրքիան,  օգտվելով  ժամանակաշրջանի միջազգային նպաստավոր իրավիճակից, կարողացավ Ալեքսանդրեթի սանջաքի հարցը լուծել հօգուտ իրեն։
Թուրքիայի  և  Սիրիայի  միջև  Ալեքսանդրեթի  սանջաքի  հարցի  շուրջ  ծավալված բարդ ու երկարատև դիվանագիտական պայքարի արդյունքում հարցը  գտավ  անարդարացի  լուծում  և  ավարտվեց  կոմպրոմիսային  կարգավոր23 Թուրքիայի Հանրապետության պատմություն, բուհական դասագիրք, Երևան, 2014թ., էջ 98։
24  Ենգիբարյան  Հ.  Կ.,  Քեսապի  Հայոց  կաթոլիկ  համայնքի  պատմությունից,  http։
//lraber.asjoa.am/6125/1/2012-4_%2851%29.pdf (հասանելի է՝ 15.03.2016)։
մամբ։
  Անարդարացի  լուծման  գործում  մեծ  դեր  ունեցան  Ֆրանսիան  և  Մեծ 
Բրիտանիան, որոնք, ելնելով անգլո-ֆրանսիական դիվանագիտության ընդհանուր  շահերից,  կոնֆլիկտը  իրավական  ամուր  հիմքերից  տեղափոխեցին  քաղաքական հիմքի վրա։
 Ֆրանսիան՝ որպես մանդատային պետություն, որը անկախություն էր խոստացել Սիրիային, հարցը լուծեց իր սեփական շահերից ելնելով, սակայն իր «խնամակալության» տակ գտնվող երկրի` Սիրիայի հաշվին 
և առանց վերջինիս կարծիքը հաշվի առնելու։
Սոնա Սուքիասյան 
ԱԼԵՔՍԱՆԴՐԵԹԻ ՍԱՆՋԱՔԻ ՀԱՐՑԸ ԹՈՒՐՔ-ՍԻՐԻԱԿԱՆ 
ՀԱՐԱԲԵՐՈՒԹՅՈՒՆՆԵՐՈՒՄ 1936-1939 ԹԹ. 
Բանալի բառեր՝ թուրք-սիրիական հարաբերություններ, Թուրքիա, Սիրիա, Ալեքսանդրեթի 
սանջաք, Քեմալ Աթաթյուրք, Հաթայի պետություն, Ազգերի լիգա, Ֆրանսիա, Մեծ 
։
