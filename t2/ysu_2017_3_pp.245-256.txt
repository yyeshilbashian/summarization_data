ՀԱՇՏԱՐԱՐՈՒԹՅԱՆ ԻՆՍՏԻՏՈՒՏԻ ՀԵՏ ԿԱՊՎԱԾ ՈՐՈՇՀԻՄՆԱԽՆԴԻՐՆԵՐ ՀՀ ՔԱՂԱՔԱՑԻԱԿԱՆԴԱՏԱՎԱՐՈՒԹՅՈՒՆՈՒՄՀայաստանի Հանրապետության իրավական համակարգում «վեճերի լուծման այլընտրանքային եղանակ» հասկացության բովանդակությունը բացակայում է, իսկ վեճերի լուծման այլընտրանքային եղանակներից կիրառվում են ընդամենը  մի  քանիսը։
  Ոչ  վաղ  անցյալում  Հայաստանում  գործում  էին  միջնորդդատարաններ, որոնք իրենց էությամբ հանդիսանում էին արբիտրաժային դատարաններ։
  Դրանք  կարող  էին  լինել  ինչպես  մշտապես  գործող,  այնպես  էլստեղծված  տվյալ  վեճի  կարգավորման  համար  (ad  հօc)։
  Դրանց  որոշումներիկատարումը  իրականացվում  էր  կամավոր։
  Պարտադիր  էր  միջնորդական  համաձայնության առկայությունը՝ վարույթը սկսելու համար, կիրառվող իրավունքը կարող էր ընտրվել կողմերի կողմից, ինչպես նաև դատավարության լեզունև  միջնորդներին  ընտրում  էին  կողմերը.  այն  ամենը,  ինչ  բնորոշ  է  արբիտրաժին։
  Ներկայումս  վեճերի  լուծման  այլընտրանքային  եղանակներից  ՀՀ-ում  կիրառվում  են  արբիտրաժը,  ֆինանսական  համակարգի  հաշտարարը,  հաշտարարությունը։
 Մինչդեռ կարծում ենք, որ առավել շատ եղանակների կիրառումըՀՀ-ում կլինի արդյունավետ, քանի որ այլընտրանքային եղանակների բազմազանությունը  վեճի  կողմերին  հնարավորություն  կտա  ընտրելու  իրենց  վեճիլուծման համար առավել ընդունելի և համապատասխան եղանակը։
 Քանի որյուրաքանչյուր եղանակ ունի առավելություններ ու թերություններ, ուստի ընտրության լայն հնարավորությունների դեպքում կողմերը կարող են ընտրել եղանակներից  որևէ  մեկը`  ելնելով  իրենց  միջև  առաջացած  վեճի  հանգամանքներից։
Վեճերի լուծման այլընտրանքային եղանակների կիրառության ընդլայնումը թույլ կտա էականորեն նվազեցնել ինչպես դատարանների ծանրաբեռնվածությունն  ու  բարձրացնել  վեճերի  լուծման  արդյունավետությունը,  այդպես  էլկնվազեցնի կոռուպցիոն ռիսկերն ընդհանրապես1։
1 Տե՛ս ՀՀ դատարանների նախագահների խորհրդի N 92 որոշումը` ՀՀ դատական համակարգիհակակոռուպցիոն ռազմավարության ծրագրին նախագծին հավանություն տալու մասին։
Վեճերի լուծման այլընտրանքային եղանակներից է հաշտարարությունը։
ՀՀ  քաղաքացիական  դատավարության  օրենսգրքի  (այսուհետ`  ՀՀ  ՔԴՕ)149.10-րդ հոդվածի համաձայն` հաշտարարության վերաբերյալ համաձայնությունը  քաղաքացիաիրավական,  աշխատանքային  կամ  ընտանեկան  որոշակիիրավահարաբերության կապակցությամբ կողմերի միջև կնքված գրավոր համաձայնություն է` առկա կամ հնարավոր բոլոր կամ որոշակի վեճերը հաշտարարության միջոցով լուծելու վերաբերյալ։
Ժամանակակից  ընկալմամբ  հաշտարարությունը  սկսել  է  զարգանալ  20րդ դարի երկրորդ կեսին առաջին հերթին անգլոսաքսոնական իրավական համակարգ ունեցող երկրներում` ԱՄՆ-ում, Ավստրալիայում, Մեծ Բրիտանիայում։
Այնուհետև  այն  աստիճանաբար  իր  տարածումն  է  գտել  նաև  Եվրոպայում։
Սկզբնական շրջանում հաշտարարության ինստիտուտը փորձում էին կիրառելընտանեկան  իրավահարաբերությունների  ոլորտում,  սակայն  հետագայումհաշտարարությամբ  սկսեցին  կարգավորվել  ամենատարբեր  ոլորտների  իրավահարաբերություններ։
 21-րդ դարի սկզբին հաշտարարության ինստիտուտըդառնում է միջազգային կարույցների հետաքրքրության առարկա։
 Որպես դրահետևանք՝  հաշտարարությունը  ստանում  է  միջազգային  իրավական  ամրագրում մի շարք իրավական ակտերում, ինչպիսիք են «Միջազգային առևտրայինհաշտեցման  ընթացակարգերի  վերաբերյալ»  տիպային  օրենքը  (UNICITRAL),2004 թվականի հունիսի 2-ին Բրյուսելում Հաշտարարի վարքագծի կանոններիվերաբերյալ  օրենսգրքի  ընդունումը`  նախատեսված  Եվրոպական  Միությանանդամ պետությունների համար, ՄԱԿ-ի «Օտարերկրյա արբիտրաժային որոշումների ճանաչման և կատարման մասին» Նյույորքյան 1958 թ. կոնվենցիան՝Եվրոպական Խորհրդարանի և Եվրոպական Միության խորհրդի 2008/52/ԵՄդիրեկտիվը քաղաքացիական և առևտրային գործերում հաշտարարության միքանի կողմերի վերաբերյալ և այլն2։
Հաշտարարության  ինստիտուտը  այսօր  գործում  է  այնպիսի  երկրներում,ինչպիսիք  են  ԱՄՆ-ն,  Գերմանիան,  Մեծ  Բրիտանիան,  Չինաստանը,  Հնդկաստանը, Ավստրիան, Ճապոնիան։
 Հաշտարարությունը արտասահմանյան դոկտրինայում համարվում է վեճերի լուծման այլընտրանքային եղանակ (alternativedispute  resolution)։
  Վեճերի  լուծման  այլընտրանքային  եղանակ  ասելով՝  ամենաընդհանուր  ձևով  հասկանում  ենք  վեճերի  լուծման  ցանկացած  եղանակ  ևմիջոց, որ շրջանցում է պետության կողմից սահմանված դատական և վարչական ընթացակարգերը։
 Վեճերի լուծման այլընտրանքային եղանակների արագընթաց զարգացումը բացատրվում է նրանով, որ կողմերը ձգտում են հասնել2 Տե՛ս История развития института медиации,  Բուրյատիայի Հանրապետության արբիտրաժայինդատարանի պաշտոնական կայք՝ http։
//buryatia.arbitr.ru/process/mediation/history.իրենց միջև առաջացած վեճի լուծմանը արագ, փոխշահավետ և ընթացակարգի գաղտնիությունն ապահովող եղանակով։
Արտասահմանյան  պետություններում  իրավահաբերությունները  կարգավորվում  են  վեճերի  լուծման  ավելի  քան  20  տեսակի  այլընտրանքային  եղանակներով։
 Դրանց շարքին են դասվում փորձագետի կարծիք-որոշումը (expertdetermination),  բանակցությունները,  բանակցությունները  միջնորդի  մասնակցությամբ  (facilitated  negotiation  կամ  facilitation),  հաշտեցումը  (conciliation)  ևբազմաթիվ այլ եղանակներ։
 Առավել տարածված են`•  վեճի  կարգավորումը  վիճող  կողմերի  կողմից  բանակցությունների  միջոցով (negotiation)•  վեճի կարգավորումը անկախ միջնորդի կողմից, որը նպաստում է կողմերի համաձայնության հասնելուն (mediation, conciliation),•  վեճի կարգավորումը միջնորդ-արբիտրի մասնակցությամբ, որը նպաստում  է  կողմերի  համաձայնության  հասնելուն,  բայց  համաձայնությանչհասնելու  դեպքում  նա  իրավասու  է  վեճը  լուծել  որպես  արբիտր  արբիտրաժի համար նախատեսված կանոններով (med-art)։
 Հաշտարարությունը  ունի  ունիվերսալ  բնույթ.  այստեղ  չկան  իրավասության, ընդդատության վերաբերյալ կանոններ։
 Կողմերն ազատ են ընտրել հաշտարար, նախատեսել հաշտարար ընտրելու ընթացակարգ և ակտիվորեն մասնակցել  իրենց  վեճի  լուծման  ընթացքին։
  Սովորաբար  կողմերը  իրենց  վեճըհաշտարարությամբ ձգտում են կարգավորել այն դեպքերում, երբ. •  կարևոր  են  վիճող  կողմերի  հետագա  փոխհարաբերությունները  (օրինակ` նորմալ փոխհարաբերությունների պահպանումը բիզնեսում, կամամուսնալուծությունից հետո երեխաների իրավունքների պաշտպանության նպատակով),•  իրավաբանական և ֆիզիկական անձանց միջև վեճ է, որտեղ անհրաժեշտ է հասնել արագ և արդյունավետ լուծման, •  տվյալ իրավիճակի վրա ազդեցություն ունի վեճի էմոցիոնալ կողմը,•  անհրաժեշտություն  կա  պահպանելու  լրիվ  գաղտնիություն,  ընթացակարգը լինի կոնֆիդենցիալ,•  անհրաժեշտ է հանգել բազմակողմանի որոշման, իսկ իրավական կողմը հարցի միայն մի մասն է կազմում և այլն3։
Արտասահմանյան  երկրներում  հաշտարարությունը  հատկապես  շատ  կիրառվում է գործարարական հարաբերությունները կարգավորելու նպատակով։
Գործարարությամբ զբաղվող անձանց համար հաշտարարության միջոցով վեճի լուծումը շատ հաճախ կարող է ավելի ձեռնտու լինել, քանի որ դատական3 Տե՛ս Медиация – искусство разрешать конфликты, Մեդիացիայի միջազգային իստիտուտի պաշտոնական կայք՝ http։
//www.institute-mediation.com/mediacia/.եղանակով  վեճի  լուծման  դեպքում  գրեթե  հնարավոր  չէ  հետագայում  մյուսկողմի  հետ  շարունակել  գործարարական  հարաբերությունները,  մինչդեռ  հետագա համագործակցումը մյուս կողմի հետ կարող է ավելի եկամտաբեր լինել,քան այն պահանջն է, որ կարող է բավարարել դատարանը։
 Հաշտարարությանդեպքում կողմերը, փոխզիջումների գնալով, համաձայնության են գալիս իրենցմիջև առաջացած վեճի երկուստեք ընդունելի լուծման շուրջ։
Հաշտարարությունը  ավելի  արագ  ընթացակարգ  է,  քան  դատական  գործընթացը։
 Հաշտարարության միջոցով կողմերի միջև առաջացած վեճը կարելիէ լուծել շատ սեղմ ժամկետներում, նույնիսկ մի քանի ժամում, իսկ դատականգործընթացը տևում է շատ երկար։
 Միևնույն ժամանակ ՀՀ ՔԴՕ-ն հաշտարարության  համար  սահմանում  է  առավելագույն  ժամկետ`  6  ամիս՝  հաշտարարնշանակելու  պահից։
  Կողմերը  հաշտարարության  վերաբերյալ  համաձայնագրում կարող են նախատեսել այլ առավելագույն ժամկետ, բայց ոչ ավելի քան6 ամիսը։
Իր  բնույթով  հաշտարարությունը  ուղղված  չէ  վեճի  լուծմանը,  այլ  նրանպատակը  վեճը  դադարեցնելն  է։
  Հաշտարարը  իր  առջև  չի  դնում  վեճն  ըստէության լուծելու պահանջ և չի պարզում` ով է ճիշտ և ով սխալ։
 Հաշտարարությունը պարզապես բանակցություններ վարելու մեթոդ է առանց հաշտարարի`վեճի իրավական կողմի վերաբերյալ գնահատականի4։
ՀՀ դատական օրենսգիրքի 227.2-րդ հոդվածում նշվում է, որ հաշտարարության  գործընթացն  իրականացվում  է  կամավորության,  գաղտնիության,կողմերի  հավասարության,  հաշտարարի  անկողմնակալության  սկզբունքներիհիման վրա։
Ի  տարբերություն  դատական  գործընթացի`  հաշտարարության  հիմքումդրված է կամավորության սկզբունքը։
 Կամավորությունը արտահայտվում է միքանի կողմերով`•  հաշտարարություն կիրառելու ազատություն,•  հաշտարար ընտրելու ազատություն,•  հաշտարարության  գործընթացը  ցանկացած  պահի  դադարեցնելուազատություն,•  հաշտության  համաձայնությունում  պայմաններ  սահմանելու  ազատություն։
Հաշտարարություն կիրառելու ազատությունը արտահայտվում է նրանում,որ կողմերը կարող են հաշտարարություն կիրառելու մասին համաձայնությունկնքել ինչպես վեճը առաջանալուց առաջ, այնպես էլ վեճ առաջանալուց հետո։
Կողմերին  հնարավորություն  է  տրվում  հաշտարարություն  կիրառելու  մասին4  Տե՛ս Давыденко  Д.,  Медиация  как  примирительная  процедура  в  коммерческих  спорах։
պայման  նախատեսելու  ինչպես  պայմանագրում,  այնպես  էլ  առանձին  համաձայնագիր կնքելու միջոցով։
ԱՄՆ-ում  հաշտարարություն  կարող  է  նշանակվել  ոչ  միայն  կողմերի  նախաձեռնությամբ, այլև դատավորի կողմից։
 Վերջինս դատաքննության ցանկացած փուլում կարող է գործն ուղարկել հաշտարարության` կողմերի միջև հաշտության  համաձայնություն  կնքելու  նպատակով։
  Այսինքն`  այս  դեպքում  հաշտարարություն կիրառելը կողմերի համար դառնում է պարտադիր։
 Եվ այստեղից էլ բխում է հարց. արդյո՞ք դա չի համարվում կամավորության սկզբունքիխախտում։
 Մեր կարծիքով՝ կամավորության սկզբունքի խախտում չկա, քանիդեռ կողմերը ունեն իրավունք ցանկացած պահի դադարեցնելու հաշտարարությունը,  և  նրանք  ազատ  են  հաշտության  համաձայնությունում  պայմաններսահմանել։
Իտալիայում հաշտարարությունը կիրառելի է ցանկացած իրավահարաբերություն  կարգավորելու  համար  և  համարվում  է  պարտադիր  ընթացակարգ։
Դատարան հայց ներկայացնելու մտադրություն ունեցող անձը պետք է փորձիհաշտվել մյուս կողմի հետ հաշտարարության միջոցով։
 Եթե հաշտարարությանարդյունքում հաշտության համաձայնություն չի կնքվում կամ եթե մյուս կողմըհրաժարվել  է  հաշտարարությունից,  ապա  դատարանին  հայցին  կից  անհրաժեշտ է ուղարկել հաշտարարի կողմից ստորագրված փաստաթուղթ, որը հավաստում է հայցվորի կողմից հաշտարարություն կիրառելուն ուղղված քայլերձեռնարկելու փաստը։
Անգլիայում  դատավորները  իրավունք  ունեն  առաջարկելու  կողմերին  կիրառել  հաշտարարություն,  եթե  կոնկրետ  գործով  կա  հավանականություն,  որկողմերի  միջև  վեճը  կկարգավորվի  կողմերի  համաձայնությամբ։
  Եթե  նմանդեպքում կողմերից մեկը հրաժարվում է հաշտարարություն կիրառելուց, ապապետք է ներկայացնի հիմնավոր բացատրություն հրաժարվելու պատճառներիմասին։
  Դատավորը,  եթե  բերված  բացատրությունները  հիմնավոր  չի  համարում, ապա կարող է, անկախ գործի ելքից, դատական ծախսերը դնել այն կողմի վրա, որը հրաժարվել էր հաշտարարություն կիրառելուց։
ՀՀ-ում  նույնպես  դատավորը  ունի  իրավունք  առաջին  ատյանի  կամ  վերաքննիչ  վարույթի  ցանկացած  փուլում  կողմերին  հաշտեցնելու  նպատակովնշանակելու արտոնագրված հաշտարարի մասնակցությամբ հաշտարարականգործընթաց։
 Բայց ի տարբերություն ԱՄՆ-ի, Իտալիայի իրավական համակարգերի` ՀՀ-ում դատավորը կարող է նշանակել հաշտարարություն միայն կողմերի  համաձայնության  կամ  վերջիններիս  միջնորդության  դեպքում։
  Կարծումենք`  այստեղ  կա  օրենսդրական  բաց,  քանի  որ  դատական  պրակտիկայումհանդիպող  գործերի  մի  զգալի  մաս  իրավական  լուծում  չի  պահանջում  ևուղղված  է  կողմերի  միջև  ոչ  իրավական  հարաբերությունները  կարգավորելուն։
  Երբ  հաշտարարության  ընթացակարգում  ընդգրկվում  է  համապատասխան  ոլորտի  մասնագիտացվածություն  ունեցող  արտոնագրված  հաշտարար,վերջինս՝ որպես ոլորտի մասնագետ, կիրառում է ավելի ճկուն մոտեցում, առավել  մանրակրկիտ  է  ուսումնասիրում  վեճը,  վեր  է  հանում  կոնկրետ  գործովնրբությունները  և  կենտրոնանում  է  կողմերի  համար  առավել  կարևորությունունեցող խնդիրների վրա։
 Իսկ դատավորը պարտավոր է հետևել ֆորմալ ընթացակարգերի  և  սովորաբար  չունի  նեղ  մասնագիտացում5։
  Բացի  դրանից՝դատական պրակտիկայում կողմերը խուսափում են առաջարկել կիրառել հաշտարարություն, քանզի մտածում են, որ մյուս կողմը այդ քայլը կգնահատի որպես նրա` գործի հնարավոր ելքում ունեցած առավելություն։
 Սակայն հաշտարարության`  որոշ  դեպքերում  պարտադիր  բնույթ  ունենալու  դեպքում  նմանխնդիրներ չեն առաջանա։
 Առաջարկում ենք ՀՀ ՔԴՕ-ում սահմանել նորմ, համաձայն  որի՝  դատավորը  իրավունք  կունենա  նշանակելու  հաշտարարություն,ինչը պարտադիր կլինի կողմերի համար։
 Եթե հաշտարարության համար սահմանված ժամկետում կողմերը հաշտության համաձայնություն չեն կնքի, ապաայդ ժամկետի ավարտից հետո դատարանում գործի քննությունը կշարունակվի այն պահից, որից դադարեցվել էր։
 Դատավորի  կողմից  հաշտարարություն  նշանակելու  դեպքում  կողմերըավելի շահագրգռված կլինեն բանակցությունների միջոցով մյուս կողմին ներկայացնել  իրենց  առաջարկները,  պահանջները  և  քննարկումների  ու  փոխզիջումների  միջոցով  գալ  կոնսենսուսի։
  Հաշտարարության  շնորհիվ  կողմերըիրենց վեճի լուծմանը կհասնեն ավելի սեղմ ժամկետներում և զերծ կմնան հետագա դատական քաշքշուքից։
Կողմերն ազատ են հաշտարար ընտրելու հարցում։
 Նրանք կարող են հաշտության  համաձայնության  մեջ  նախատեսել  հաշտարար  ընտրելու  ընթացակարգ։
  Եթե  այդպիսի  ընթացակարգ  չկա,  ապա  կողմերը  վեճը  առաջանալուցհետո մեկ ամսվա ընթացքում պետք է ընտրեն հաշտարար։
 Եթե կողմերը չենկարողանում  ընտրել  հաշտարար,  ապա  իրավունք  ունեն  դիմելու  դատարան`արտոնագրված հաշտարար նշանակելու մասին դիմումով։
 ՀՀ ՔԴՕ 149.11-րդհոդվածով  նախատեսվում  է,  որ  եթե  կողմը  խուսափում  է  հաշտարարի  ընտրությունից,  ապա  մյուս  կողմն  իրավունք  ունի  դիմելու  իր  բնակության  վայրիդատարան՝ հաշտարար նշանակելու խնդրանքով։
 Եթե մի կողմը խուսափում էհաշտարար ընտրել, իսկ մյուս կողմի դիմումի հիման վրա դատարանը նշանակում  է  հաշտարար,  ստացվում  է,  որ  մի  կողմի  համար  սահմանափակվում  էհաշտարար ընտրելու ազատությունը, հետևաբար նաև խախտվում է հաշտարարության կամավորության սկզբունքը։
5 Տե՛ս Riskin L., Understanding Mediator's Orientations, Strategies and Techniques։
 A Grid for theՀաշտարարության  գործընթացը  ցանկացած  պահի  դադարեցնելու  ազատությունը  վերաբերում  է  ոչ  միայն  կողմերին,  այլ  նաև  հաշտարարին։
  Յուրաքանչյուր կողմ հաշտարարության ընթացքում ցանկացած պահի կարող է հրաժարվել հաշտարարությունից և դադարեցնել բանակցությունները։
 Շատ կարևոր  է  այն  հանգամանքը,  որ  կողմերը  չեն  կրում  պարտավորություն՝  բացատրություններ տալու հաշտարարությունը դադարեցնելու պատճառների մասին։
Այսպես, հաշտարարությունն ավարտվում է`•  կողմերից մեկի կողմից գործընթացը դադարեցնելով,•  հաշտարարի կողմից գործընթացը դադարեցնելով,•  հաշտարարության  արդյունքում  հաշտության  համաձայնություն  կնքելով,•  սահմանված ժամկետում կողմերի չհաշտվելու դեպքում։
Եթե  հաշտարարությունից  հրաժարվելը  կողմերի  համար  իրավունք  է,ապա հաշտարարի համար այն նաև պարտականություն է։
 Հաշտարարը պարտավոր է հրաժարվել հաշտարարություն իրականացնելուց, եթե գտնում է, որիր  մասնակցությունը  հաշտարարության  գործընթացին  կհանգեցնի  հաշտարարության որևէ սկզբունքի խախտման6։
Հաշտության համաձայնությունում պայմաններ սահմանելու ազատությունը  արտահայտվում  է  նրանում,  որ  կողմերն  են  որոշում  իրենց  միջև  կնքվածհամաձայնության պայմանները։
 Նրանք կարող են կատարել ցանկացած առաջարկություն  և  մերժել  մյուս  կողմի  առաջարկությունները  առանց  բացատրություններ  տալու։
  Հաշտության  համաձայնության  մեջ  կարող  են  ընդգրկվելմիայն այն պայմանները, որոնց շուրջ համաձայնության են եկել կողմերը։
Հաշտարարության  ինստիտուտի  հիմնական  առավելություններից  մեկըհաշտարարության հիմքում ընկած գաղտնիության սկզբունքն է։
 Հաշտարարիվրա  դրվում  է  պարտականություն  պահպանելու  հաշտարարության  գաղտնիությունը։
ՀՀ  ՔԴՕ-ն  հնարավորություն  է  ընձեռում  կողմերին`  հաշտության  համաձայնությունում նախատեսելու գաղտնիության վերաբերյալ պայման7։
Կոնֆիդենցիալությունը  (գաղտնիությունը)  հաշտարարության  ինստիտուտում ընկալվում է երկու իմաստով` •  հաշտության  համաձայնության  ձեռքբերման  համար  բանակցությունների գաղտնիություն,•  հաշտարարության արդյունքում կայացված հաշտության համաձայնության գաղտնիություն։
6 Տե՛ս  Հայաստանի Հանրապետության դատական օրենսգիրք, հոդված 227.3, մաս 2, կետ 2։
7 Տե՛ս Հայաստանի Հանրապետության քաղաքացիական դատավարության օրենսգիրք, հոդված149.13, կետ 3։
ՀՀ  դատական  օրենսգրքի  227.4-րդ  հոդվածի  համաձայն`  հաշտարարության  ընթացքում  բացահայտած  կամ  արտահայտած  տեղեկություններըգաղտնի են։
Ըստ նույն օրենքի 227.12-րդ հոդվածի` օրենքի և իրավական այլ ակտերիպահանջների կոպիտ խախտումներ հայտնաբերելու դեպքում հաշտարարներիինքնակարգավորվող կազմակերպության ընդհանուր ժողովը լուծում է տվյալհաշտարարին  կազմակերպության  անդամությունից  ազատելու  հարցը,  որըպետք է լուծվի ոչ ուշ, քան խախտումը հայտնաբերելու կամ դրա մասին տեղեկանալու  օրվանից  մեկ  ամսվա  ընթացքում։
  Կարող  ենք  ասել,  որ  ՀՀ  օրենսդրությամբ  հաշտարարության  ընթացքում  բացահայտած  կամ  արտահայտածտեղեկությունները  գաղտնի  չպահելու  համար  պատասխանատվություն  սահմանվում է միայն հաշտարարի համար, սակայն ՀՀ օրենսդրությունը չի ապահովում  այս  հոդվածի  կիրառումը  հաշտարարության  կողմերի  և  մասնակիցդարձած մյուս անձանց կողմից։
 Հաշտարարության ընթացակարգի գաղտնիության  երաշխիքների  բացակայությունն  էլ  ստեղծում  է  իրական  վտանգ  դրախախտման  և  ոչ  պատշաճ  իրավական  հետևանքների  առաջացման  համար։
Ուստի  առաջարկում  ենք  օրենսդրական  մակարդակով  սահմանել  հաշտարարությանը  մասնակցած  կամ  մասնակցող  յուրաքանչյուր  անձի  կոնկրետ  պատասխանատվություն՝ հաշտարարության ընթացքում բացահայտած կամ արտահայտած տեղեկությունները գաղտնի չպահելու համար։
 Այդպիսի պատասխանատվության օրինակ կարող է լինել հաշտարարի կողմից մի կողմի բողոքիհիման վրա հօգուտ իրեն մյուս կողմին տուգանք նշանակելը վերջինիս կողմիցհաշտարարության  ընթացքում  բացահայտած  կամ  արտահայտած  տեղեկությունների  գաղտնիությունը  չպահպանելու  դեպքում,  կամ  երբ  մի  կողմը  հաշտարարության  ընթացքում  բացահայտած  կամ  արտահայտած  տեղեկությունները գաղտնի չի պահել և դրանով վնաս է պատճառել մյուս կողմին, ապա այդկողմը պարտավորվում է փոխհատուցել կրած վնասը, և այլն։
ՀՀ  ՔԴՕ    109-րդ  հոդվածի  համաձայն`  երբ  դատարանը  հաստատում  էկնքված  հաշտության  համաձայնությունը,  ներառյալ  հաշտարարության  արդյունքում  կնքված  հաշտության  համաձայնությունը  ,  կամ  երբ  հաշտարարության արդյունքում կողմերը կնքում են հաշտության համաձայնություն, որտեղնշում  են  առանց  հաշտության  համաձայնությունը  դատարանի  կողմից  հաստատելու գործի վարույթը կարճելու մասին, դատարանը կարճում է գործի վարույթը և գործի վարույթը կարճելու մասին կայացնում է վճիռ։
 ՀՀ ՔԴՕ 133-րդհոդվածում նշված է, որ կողմերի հաշտության համաձայնությունը հաստատվելու  դեպքում դատարանի  վճիռը  պետք  է  պարունակի  հաշտության  համաձայնության բառացի շարադրանքը (տեքստը)։
 Քանի որ այս նորմում հստակորեննշված չէ, թե ինչ եղանակով ձեռք բերված հաշտության համաձայնության մասին է խոսքը, կարող ենք ենթադրել, որ այստեղ, կողմերի հաշտության համաձայնություն ասելով, օրենսդիրը նկատի ունի նաև հաշտարարության արդյունքում ձեռք բերված հաշտության համաձայնությունը։
 Ստացվում է, որ եթե կողմերը  չեն  նախատեսում  գաղտնիության  վերաբերյալ  պայման,  ապա  նրանցմիջև  կայացված  հաշտության  համաձայնությունը  ընդգրկվում  է  վճռում,  իսկվճիռն էլ, հրապարակայնության սկզբունքից ելնելով, բաց է հասարակությանհամար։
  Այսինքն,  ըստ  էության,  խախտվում  է  հաշտարարության  գաղտնիության սկզբունքը, որը նախատեսված է ՀՀ դատական օրենսգրքով։
Ստեղծված իրավիճակը կարելի է կարգավորել այսպես. ցանկացած դեպքում,  երբ  կողմերը  հաշտարարության  արդյունքում  կնքում  են  հաշտությանհամաձայնություն, այդ հաշտության համաձայնությունը չընդգրկվի դատականակտում, որով հաստատվում է այն։
 Այս դեպքում կարիք չի լինի հաշտությանհամաձայնությունը  գաղտնի  պահելու  նպատակով  նշում  կատարել  առանցհաշտության համաձայնությունը դատարանի կողմից հաստատելու գործի վարույթը  կարճելու  մասին։
  Հաշտության  համաձայնությունը  բոլոր  դեպքերումկլինի գաղտնի, և կպահպանվի հաշտարարության գաղտնիության սկզբունքը։
Կողմերի իրավահավասարության սկզբունքը նշանակում է, որ հաշտարարության  կողմերն  օժտված  են  հավասար  իրավունքներով։
  Մի  կողմը  մյուսինկատմամբ  չունի  որևէ  առավելություն.  նրանցից  յուրաքանչյուրը  կարող  է  իրկարծիքն  արտահայտել  բանակցությունների  վերաբերյալ,  հաշտարարի  ընտրության վերաբերյալ։
 Բանակցությունների ընթացքում կողմերը ունեն հավասար  հնարավորություններ  համաձայնության  մեջ  պայմաններ  նախատեսելուհարցում։
Հաջորդ սկզբունքը, որն ամրագրված է ՀՀ դատական օրենսգրքում, հաշտարարի անկողմնակալության սկզբունքն է։
 Դա ամենից առաջ նշանակում է,որ հաշտարարը պետք է լինի օբյեկտիվ և արդար, հաշտարարության ընթացքում որևէ կողմի չպետք է տա նախապատվություն և հակված չլինի կողմերիցմեկին առավել ձեռնտու համաձայնություն կայացնելուն8։
Ամերիկայի  Միացյալ  Նահանգներում  գնալով  ավելանում  է,  այսպես  կոչված, անհետացող գործերի (the vanishing trial) թիվը։
 Սա այն երևույթն է, երբդատարանի  կողմից  նշանակվում  է  հաշտարարություն,  և  դրանից  հետո  դատարանը տեղեկություն չի ունենում վեճի հետագա լուծման վերաբերյալ, քանիոր  կողմերը  արդեն  կայացնում  են  հաշտության  համաձայնություն  և  դատարան  ետ  չեն  վերադառնում։
  Սա  պայմանավորված  է  այն  հանգամանքով,  որԱՄՆ-ում, ինչպես նաև մի շարք այլ երկրներում կողմերի միջև կայացված հաշտության համաձայնության համար դատարանի հաստատում չի պահանջվում։
8 Տե՛ս Christoph Besemer Mediation. Vermittlung in konflikten։
 2001, Stiftung Gewaltfreies Leben;Եթե  կայացված  համաձայնությամբ  նախատեսված  պարտավորություններըկողմերը չեն կատարում, ապա հնարավոր է դիմել դատարան ցանկացած քաղաքացիաիրավական  պայմանագրով  նախատեսված  պարտավորություններըչկատարելու համար դատարան դիմելու կարգով։
Մեր  իրավական  համակարգում  նախատեսված  է  այլ  կարգ,  որտեղ  դատավորն  ունի  ավելի  ակտիվ  դերակատարում։
  ՀՀ  ՔԴՕ  149.13-րդ  հոդվածիհամաձայն,  ստանալով  հաշտարարի  պատշաճ  ծանուցումը  վեճը  հաշտարարությամբ լուծելու մասին սեղմ ժամկետում, բայց ոչ ուշ, քան երեսուն օրվա ընթացքում,  դատարանը  հաստատում  կամ  մերժում  է  կողմերի  միջև  ձեռք  բերված հաշտության համաձայնությունը կամ կարճում է գործի վարույթը` ապահովելով հաշտարարության գաղտնիությունը։
 Մեկ այլ նորմով էլ սահմանվումէ,  որ  դատարանը  չի  հաստատում  հաշտության  համաձայնությունը,  եթե  այնհակասում  է  օրենքին  և  իրավական  այլ  ակտերին  կամ  խախտում  է  այլ  անձանց իրավունքները և օրինական շահերը։
 Որոշ գիտնականներ գտնում են, որիրենց միջև կայացված հաշտության համաձայնությամբ սահմանված պայմանները կողմերը կարող են գաղտնի պահել նաև դատավորից` հայցվորի կողմիցհայցից հրաժարվելով։
 Բայց հայցվորը պետք է լիարժեք պատերացնի իր գործողությունների  իրավական  հետևանքները,  քանի  որ  գործի  վարույթի  կարճման դեպքում նույն անձանց միջև, նույն առարկայի մասին և միևնույն հիմքերով  վեճի  վերաբերյալ  չի  թույլատրվում  կրկին  դիմել  դատարան,  բացառությամբ այն դեպքի, երբ հայցվորը հայցից հրաժարվել է դատաքննության նախապատրաստական փուլում։
9Հաշտարարության  արդյունքում  կայացված  հաշտության  համաձայնությունը  ենթակա  է  դատարանի  հաստատմանը։
  Այդ  համաձայնությունը  հաստատելով` դատարանը կայացնում է դատական ակտ։
Համաձայն  «Դատական  ակտերի  հարկադիր  կատարման  մասին»  ՀՀօրենքի 2-րդ հոդվածի` հարկադիր կատարման ենթակա են քաղաքացիականգործերով դատական ակտերը՝  բացառությամբ  իրավաբանական  անձին  կամքաղաքացուն սնանկ ճանաչելու և մրցութային վարույթ սկսելու մասին գործնըստ  էության  լուծող դատական ակտերի։
  Հետևաբար,  չնայած  հաշտարարության  ինստիտուտի  կամավորության  սկզբունքին,  այնուամենայնիվ՝  հաշտարարության  արդյունքում  կնքված  հաշտության  համաձայնության  կատարումըապահովվում է հարկադիր կատարման ծառայության միջոցով։
ՀՀ  իրավական  համակարգում  հաշտարարություն  կիրառելու  մշակույթիզարգացումը առաջնային խնդիրներից մեկն է։
 ՀՀ-ում բացակայում է վստահությունը հաշտարարության նկատմամբ, ինչը պայմանավորված է հաշտարարու9 Տե՛ս Загайнова С. К., О комплексном подходе к развитию медиации в России / С. К. Загайноթյան մասին իրավական տեղեկատվության սակավությամբ, որի հետևանքովշատ քաղաքացիներ տեղյակ չեն ինստիտուտի բնույթի և արդյունավետությանմասին։
  Մեր  իրավական  համակարգի  ներկայիս  պայմաններում,  երբ  դատարանները չափազանց ծանրաբեռնված են դատական գործերով, ու դրա պատճառով  էլ  դատավորները  հնարավորություն  չեն  ունենում  ուսումնասիրելուգործերը առավել հանգամանորեն ու մանրամասն, հաշտարարությունը պետքէ ունենա ավելի լայն տարածում և դրական ազդեցություն։
 Հաշտարարությանինստիտուտի  կիրառման  աճն  ավելացնելու  հարցում  շահագրգռվածությունպետք է ունենան նաև դատավորները, քանի որ այն կիրառելով դատարանները կկարողանան ավելի կենտրոնանալ այն վեճերի վրա, որոնք առաջացել ենիրավական հարցերի շուրջ։
Տաթևիկ ԳզիրյանՀԱՇՏԱՐԱՐՈՒԹՅԱՆ ԻՆՍՏԻՏՈՒՏԻ ՀԵՏ ԿԱՊՎԱԾ ՈՐՈՇ ՀԻՄՆԱԽՆԴԻՐՆԵՐՀՀ ՔԱՂԱՔԱՑԻԱԿԱՆ ԴԱՏԱՎԱՐՈՒԹՅՈՒՆՈՒՄԲանալի բառեր՝ վեճերի լուծման այլընտրանքային եղանակ, հաշտարարության ինստիտուտ, հաշտարարություն կիրառելու ազատություն, հաշտարար ընտրելու ազատություն
։
