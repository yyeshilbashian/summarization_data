ՀԱՅԱՍՏԱՆԻ ՀԱՆՐԱՊԵՏՈՒԹՅԱՆ ՏԱՐԱԾՔԻ՝ ԱՆՀԵՏԱՑՄԱՆ ԵԶՐԻՆ ԳՏՆՎՈՂ ԲՈՒՅՍԵՐԻ ՊԱՀՊԱՆՄԱՆ ՀԻՄՆԱԽՆԴՐԻ ՇՈՒՐՋՍույն աշխատանքի նպատակն է՝ ուսումնասիրել ՀՀ անհետացման եզրին գտնվող բույսերի արդիվիճակը,  բացահայտել  դրանց  տարածման  արեալի  փոփոխության  պատճառները,  ինչպես  նաև  տալայդ բույսերի պահպանման հնարավոր ուղիները։
ՀՀ բուսականությունը շատ բազմազան է (նկ. 1), որը պայմանավորված է ՀՀ ուրույն աշխարհագրական դիրքով, երկրաբանական զարգացման առանձնահատկություններով, ռելիեֆի բարդությամբ ևբնակլիմայական պայմանների խայտաբղետությամբ։
 Հայաստանը միջանկյալ տեղ է զբաղեցնում երկուիրարից  շատ  տարբեր  ֆլորիստիկ  Կովկասյան  և  Իրանա-Հայկական  պրովինցիաների  միջև։
  Կովկասյան  ընդարձակ  պրովինցիային  բնորոշ  է  բուսականության  մեզոֆիլ  տիպեր  (անտառներ  ու  մարգագետիններ), իսկ Իրանա-հայկական պրովինցիային բնորոշ է չորասեր տեսակներ (անապատային, կիսաանապատային  և  ֆրիգանոիդ  բուսականություն,  ինչպես  նաև  տրագականտային  տափաստաններ)։
  ՀՀսահմաններում  Իրանա-հայկական  պրովինցիան  ընդգրկում  է  Միջին  Արաքսյան  գոգավորությունն  իրնախալեռներով, Արփա գետի ավազանը և Մեղրու շրջանի հարավային մասը [1, 2]։
Կովկասյան  և  Իրանա-հայկական  պրովինցիաների  փոխազդեցության  հետևանքով  ստեղծվել  էբուսական համակեցությունների մեծ հարստություն, որոնց տարածումը ենթակա է ուղղաձիգ գոտիականության օրենքին։
 Մեր հանրապետությունում առկա է 7 բուսական բարձրադիր գոտի։
 Ստորին գոտիներն զբաղեցված են անապատներով ու կիսաանապատներով, առավել բարձրերը՝ ալպիական բուսականությամբ,  իսկ  դրանց  միջև  տարածվում  են  տափաստաններ,  անտառներ,  մարգագետիններ,  ևբուսականության այլ տիպեր [3]։
Ջերմոցային էֆեկտի ներգործությամբ տեղի է ունենում ջերմաստիճանի բարձրացում և մթնոլորտային  տեղումների  նվազում,  ինչի  արդյունքում  Հանրապետության  լանդշաֆտային  գոտիներն  աստիճանաբար վերընթաց միգրացիա են կատարում։
 Եթե մ․թ․ա․ առաջին հազարամյակում անապատայինբուսականության գոտին կազմում էր ՀՀ տարածքի մոտ 0,3%-ը, ապա 1998 թ․ տվյալներով համարյաեռապատկվել է և կազմում է ՀՀ տարածքի մոտ 0.8%-ը։
 Կանխատեսվում է, որ անապատային բուսականության գոտու տարածքը կկազմի ՀՀ տարածքի 5 %-ը (նկ. 3) [4]։
 Կիսաանապատային բուսականության գոտին մ․թ․ա․ կազմում էր ՀՀ  տարածքի մոտ 4.4%-ը, ապա 1998 թ․ տվյալներով հասել է մինչև15%-ի։
 Ըստ կանխատեսումների` սպասվում է կիսաանապատային բուսականության գոտու տարածքների ավելացում, այն կհասնի մոտ 17% (նկ. 2)։
 Անապատա-կիսաանապատային բուսականության գոտիներում,  որտեղ  Հանրապետության  բնակչության  մեծ  մասն  է  ապրում,  տեղումների  նվազման  հետևանքով պակասելու է խոնավացման գործակիցը։
 Գոլորշացման կրճատումն իր հերթին կբերի ջերմաստիճանի  բարձրացման։
  Ավելի  քիչ  թաքնված  ջերմություն  կծախսվի  գոլորշացման  վրա,  որն  էլկբարձրացնի հողի մակերևույթի ջերմաստիճանը։
 Այս բոլորն իրենց հերթին կհանգեցնեն մի շարք բուսական  համակեցությունների  ոչնչացմանը  և  վերափոխմանը։
  Եթե  մ.թ.ա.  առաջին  հազարամյակումանապատա-կիսաանապատային  բուսականության  գոտին  զբաղեցնում  էր  մինչև  700-800  մ  բարձրությունները, ապա ներկայումս նրա սահմանը գտնվում է 1200-1300 մ բարձրությունների վրա, ըստ կանխատեսումների՝  անապատա-կիսաանապատային  բուսականության  գոտին  կբարձրանա  մինչև  14001500 մ բարձրությունները (նկ. 2) [4]։
Տափաստանային  բուսականության  գոտին  մ․թ․ա․  առաջին  հազարամյակում  կազմում  էր  ՀՀ  տարածքի 15.2%-ը, իսկ ներկայումս՝ 37%-ը։
 Տափաստանային բուսականության գոտին ավելացել է ի հաշիվ անտառների և վեջինս տարածվում է 1600-1700 մետրից մինչև 2400 մ բարձրությունները (նկ. 2)։
Կանխատեսվում  է,  որ  ջերմոցային  էֆեկտի  ներգործությամբ  տափաստանային  բուսականությանգոտին  ևս  մի  քանի  100  մ  վերընթաց  միգրացիա  կկատարի  և  կհասնի  մինչև  2500-2600  մ  բարձրությունները։
Մ․թ․ա․  առաջին  հազարամյակում  անտառներըկազմել են ՀՀ տարածքի մոտ 40.3%-ը, իսկ ներկայումս՝6%-ը։
  Ըստ  կանխատեսումների՝  անտառային  գոտուտարածքը  գրեթե  չի  կրճատվի,  եթե  անտառահատումները  չգերազանցեն  անտառատնկման  աշխատանքներին (նկ. 3)։
Մերձալպյան գոտին մ․թ․ա․ առաջին հազարամյակում  գրավում  էր  ՀՀ  տարածքի  30.3%-ը,  իսկ  ներկայումս  նրա  տարածքը  կազմում  է  մոտ  28.2%։
  Կանխատեսվում  է,  որ  մերձալպյան  գոտու  տարածքը  կնվազիև  կհասնի  մինչև  22.5%-ի  (նկ.  3)։
  Մերձալպյան  բուսականության  գոտին  նախկինում  տարածվում  էր  մոտ2300-2400  մետրից  մինչև  2800  մ  բարձրությունները,իսկ  այժմ՝  2600-3000  մ  բարձրությունները։
  Մերձալպյան բուսականության գոտու տարածքը նվազել է ի հաշիվ տափաստանների։
 Ըստ կանխատեսումների` մերձալպյան գոտու տարածքը կնվազի և վերընթաց միգրացիա  կկատարի։
  Այն  կտարածվի  2800-2900  մետրիցմինչև  3200  մ  բարձրությունները  և  դրա  հետևանքովկնվազի նաև դրանց զբաղեցրած տարածքը (նկ. 2) [4]։
Նկար 1. Հայաստանիբուսական գոտիները [5]Ալպյան  բուսականության  գոտին  մ․թ․ա․  առաջինհազարամյակում զբաղեցնում էր ՀՀ տարածքի մոտ9.5%-ը,  իսկ  1998  թ.  տվյալներով  տարածքը  նվազել  ևհասել է 7.7%-ի։
 Ըստ կանխատեսումների` ալպյան բուսականության գոտու տարածքը կրկին կնվազիմինչև 6.4%։
 Հիմնականում ալպյան գոտու տարածքի նվազելու պատճառը լանդշաֆտների վերընթացմիգրացիան է։
 Ներկայումս ալպյան գոտին տարածվում է 3000-3500 մ բարձրություններում։
Նկար 2. Հայաստանի բուսական գոտիների տարածական բաշխման դինամիկան [4]Նկար 3. ՀՀ «Կարմիր գրքում» ընդգրկված անհետացման եզրին գտնվող բույսերը [4]Բուսական աշխարհի պահպանության հիմնախնդիրն ունի կարևորագույն կենսական նշանակություն ամբողջ մարդկության համար։
 ՀՀ ֆլորիստիկ հարստությունը ներառում է շուրջ 3600 բուսատեսակ և 1200 տեսակ մակաբույծ սնկեր [6]։
 Բուսատեսակներից 123-ն էնդեմիկ են, որոնց պաշտպանության  համար  անհրաժեշտ  է  կիրառել  արդյունավետ  միջոցներ։
  Այդպիսի  միջոցներից  է  ՀՀ  բույսերի«Կարմիր գիրքը»։
 Համաձայն «Բուսական աշխարհի մասին» ՀՀ 1999 թ. օրենքի 14-րդ հոդվածի` Հայաստանի  Հանրապետության  բույսերի  «Կարմիր  գիրքը»  միջազգային  պահանջները  բավարարող  համահավաք փաստաթուղթ է, որում գրանցվում են տեղեկություններ բուսական աշխարհի հազվագյուտև  անհետացող  տեսակների  կարգավիճակի,  աշխարհագրական  տարածման,  էկոլոգիական  պայմանների,  կենսաբանական  առանձնահատկությունների,  ներկա  վիճակի  և  պահպանման  միջոցառումներիմասին։
«Կարմիր գրքում» գրանցման համար հիմք են ծառայում տեսակների քանակի և տարածման սահմանների կրճատման, գոյության պայմանների վատթարացման և անհետացման վտանգի վերաբերյալտվյալները [6]։
ՀՀ  բույսերի  «Կարմիր  գրքի»  առաջին  հրատարակության  մեջ  ընդգրկված  են  միայն  387  տեսակ,որոնց  վիճակն  առավել  տագնապալի  է,  դրանցից  են՝  ոզնաթուփ  Գարրիելյանի,  փշատերևուկ  ծակող,թխկի դուրեկան, վառվռուկ դեղնապտուղ, գազ գյունեի, զանգակ միամյա և այլն [7]։
 ՀՀ բույսերի «Կարմիր  գրքի»  երկրորդ  հրատարակության  մեջ  ընդգրկված  բոլոր  տեսակների  վիճակի  գնահատումը  ևդրանց  կատեգորիաների  որոշումը  կատարվել  է  միջազգայնորեն  ընդունված  չափորոշիչների  հիմանվրա։
 Տեսակները գնահատելիս հաշվի են առնվել ծավալուն նոր նյութեր, որոնք կուտակվել են «Կարմիր գրքի» առաջին հրատարակության լույս տեսնելուց հետո՝ 20 տարվա ընթացքում։
Համաձայն ՀՀ բույսերի «Կարմիր գրքի» վարման կարգի` ՀՀ բույսերի «Կարմիր գիրքը» քննարկվելէ ՀՀ «Կարմիր գրքի» վարման հանձնաժողովի նիստում, որը տվել է իր դրական եզրակացությունը։
 ՀՀբույսերի «Կարմիր գիրքը» հաստատվել է ՀՀ կառավարության 29. 01. 2010 թ. թիվ 72-Ն որոշմամբ ևներառում  է  452  տեսակի  բույսերի  և  40  տեսակի  սնկերի  նկարագրություն։
  Բացի  դրանից  «Կարմիրգրքի» երկրորդ բաժնում ներկայացված է տեղեկատվություն ևս 223 բուսատեսակների մասին, որոնցվիճակը մտահոգիչ է, դրանցից են՝ գետնամուշկ, հակինթ ատրպատականյան, ադիանտում Վեներայինվարս,  ձարխոտ  բաժանատերև,  սոխ  ակակա,  թաղաղու  դեղին,  շնդեղ  Գոհարի,  վրացական  ճապկի  ևայլն [6]։
ՀՀ  «Կարմիր  գրքի»  երկրորդ  հրատարակության  մեջ  բույսերի  քանակն  ավելացել  է,  բայց  միաժամանակ  «Կարմիր  գրքի»  առաջին  հրատարակության  ցանկում  եղած  բույսերի  շատ  տեսակներ  ինչինչ  պատճառներով  չեն  ներառվել։
  Այդպիսի  բույսերի  տեսակների  թիվը  հասնում  է  160։
  Այդ  բույսերիտեսակները չեն ներառվել «Կարմիր գրքի» երկրորդ հրատարակության մեջ մի շարք պատճառներով։
Ներկայումս  աշխարհում  «Կարմիր  գրքին»  զուգահեռ  գործում  է  նաև  այսպես  կոչված  «Կանաչգիրք»։
  Այն  բուսատեսակները,  որոնք  ժամանակին  ներառվել  էին  «Կարմիր  գրքի»  ցանկում,  որոշակիբարելավման հետևանքով՝ տեղ են գտել «Կանաչ գրքի» ցանկի մեջ։
 Այսինքն շատ բույսերի տեսակներորոշակի բնապահպանական միջոցառումների արդյունքում ավելի կայուն վիճակում են գտնվում, կամէլ հայտնաբերվել են նոր աճելավայրեր և տեսակի գոյության համար ուղղակի սպառնալիքը բացակայում է։
 ՀՀ տարածքում մի քանի տասնյակ բույսերի նոր աճելավայրերի հայտնաբերման հետ կապված«Կարմիր գրքի» ցանկից դրանք դուրս են հանված։
 Կան նաև այնպիսի տեսակներ, որոնք հազվագյուտեն Հայաստանում, սակայն ինտենսիվ տարածում ունեն այլ տարածաշրջաններում։
 Այդպիսի տեսակներից են օրինակ՝ թխկի բարձրալեռնային, վարսակիխոտ Կոչիի, գազ գյունեի, գազ գյոկչայի, գազ պարսկական, պատատուկ Կալվերի, քրքում Ադամի, դակտիլորիզ իբերիական, մենախոտ խոշոր, թրաշուշանմուգ  մանուշակագույն,  գիհի  բազմապտուղ,  կնյուն  նուրբ,  հիրիկ  ցանցավոր,  հոտոտ  արևելյան։
  Վերջինս  բավականին  լայնորեն  տարածված  է  Հայաստանում։
  Օրինակ,  զանգակ  միամյան  և  լեգուզիամանգաղաձևը  լայն  տարածում  ունեն  միջերկրածովյան  ավազանում,  իսկ  իմպերատա  գլանաձևը  Հայաստանում հազվագյուտ տեսակ է, սակայն լայնորեն տարածված է աշխարհում։
Հայաստանում  կան  բույսեր,  որոնք  լավ  չեն  ուսումնասիրված,  սխալ  տվյալների  հիման  վրա  շատբուսատեսակներ ներառվել են Հայաստանի ֆլորայի կազմի մեջ։
 Սակայն ներկայումս դրանք դուրս ենբերվել  Հայաստանի  ֆլորայի  կազմից  և,  հետևաբար  այն  բույսերը,  որոնք  ընդգրկվել  են  Հայաստանի«Կարմիր գրքի» առաջին հրատարակության մեջ՝ երկրորդի մեջ բացակայում են։
 Այդպիսի բույսերի տեսակներից են օրինակ՝ ոզնաթուփ վարսակային, ոզնաթուփ Կալվերի, փշատերևուկ ծակող, թրաշուշանաղասեր, սիսեռ փոքրիկ, մակարդախոտ քյափազի։
 Ըստ միջազգային «Կարմիր գրքի»՝ այն խոտաբույսերը, որոնք մի քանի տասնյակ տարիներ չեն հավաքվել, դրանք համարվում են անհետացած։
 Ծառատեսակների համար այդ ժամանակահատվածը 100 տարի և ավելի է։
 Հայաստանում այդպիսի բույսերից են եղել՝ ոզնաթուփ արաքսյան, ոզնաթուփ Գաբրիելյանի, ոզնաթուփ վեդիի, սոխ գեղացանցավոր,գազ կառթավոր, դուն Միխելիի, ճարտարուկ մամռակերպ, լռջուն Առնոլդի։
ՀՀ  «Կարմիր  գրքի»  առաջին  հրատարակության  մեջ  շատ  բույսերի  անվանումները  սխալ  ենտրված, սակայն դրանք ներկայումս հանդես են գալիս նոր անվան տակ և ներկայացված են «Կարմիրգրքի» վերջին հրատարակության մեջ։
 Այդպիսի տեսակներից են՝ կտավատ անատոլիական, կտավատսելջուկյան, կանգար Տուրնեֆորի, ձնծաղիկ անդրկովկասյան, արքայածաղիկ դեղին, դակտիլորիզ հռոմեական և այլն։
Ամփոփելով ուսումնասիրությունը` հանգել ենք հետևյալ եզրակացությունների.-  պահպանվող  տարածքներում  շատ  քիչ  են  կիսաանապատային  լանդշաֆտները,  ինչի  հետևանքով պետք է ավելացնել այնպիսի պահպանվող տարածքներ, որոնց մեջ առկա կլինի կիսաանապատային գոտին։
 Կիսաանապատներն ինտենսիվ կերպով օգտագործվում են գյուղատնտեսական նպատակներով,  քանի  որ  ոռոգման  պայմաններում  ստացվում  է  գյուղատնտեսական  մշակաբույսերի  բարձրբերք, ինչն էլ նպաստում է կիսաանապատային բնական էկոհամակարգերի տրանսֆորմացիային,- Հայաստանի բնության վրա չհամակարգված ռեկրեացիոն ծանրաբեռնվածությունն այնքան մեծէ,  որ  անհրաժեշտություն  է  առաջացել  տուրիստական  արահետների  և  հանգստի  գոտիների  կանոնավորում։
 Անթույլատրելի է «Կարմիր գրքում» գրանցված ցանկացած բուսատեսակի ոչնչացումը,-  վայրի  ֆլորան  նկատելի  կորուստներ  է  կրում  դեկորատիվ  բույսերի  և  դեղաբույսերի  անհաշվենկատ հավաքից, որը զգալի չափով հանգեցնում է տեսակի տեղական պոպուլյացիաների կրճատմանը կամ ոչնչացմանը, ինչպես դա տեղի ունեցավ խնկեղեգի դեպքում,- մերձալպյան և ալպյան էկոհամակարգերը շատ են վնասվում, քանի որ դրանք ծառայում են որպես արոտավայրեր,- գերխոնավ վայրերի էկոհամակարգերը նույնպես ենթարկվում են մարդու ինտենսիվ ներգործությանը՝  ճահիճների  չորացում,  ջրային  պաշարների  օգտագործում  ոռոգման,  ջրամատակարարման  ևհիդրոէներգիայի  նպատակով։
  Այդ  պատճառով  այս  էկոհամակարգերը  ոչնչացումից  փրկելու  համարանհրաժեշտ է մարդու տնտեսական գործունեությունը շատ տարածքներում կանոնավորել։
Գրականություն1.  Աֆրիկյան Կ., ՀՀ բուսականությունը, Հայաստանի ազգային ատլաս, Երևան, 2007, էջ 78-79։
2.  Գասպարյան Ա., Բույսերի աշխարհագրություն, Երևան, 1971, 488 էջ։
3.  Հայաստան. կլիմայի փոփոխության հիմնահարցերը (հոդվածների ժողովածու), /Ա.Հ. Գաբրիելյանիխմբագրությամբ/ Երևան, 1999, էջ 360։
4.  Հայաստանի բույսերի «Կարմիր գիրք», Երևան, 2010, 591 էջ։
5.  Հայկական ՍՍՀ ֆիզիկական աշխարհագրություն, Երևան, 1971, 469 էջ։
Նարինե ՀայրապետյանՀՀ ՏԱՐԱԾՔԻ ԱՆՀԵՏԱՑՄԱՆ ԵԶՐԻՆ ԳՏՆՎՈՂ ԲՈՒՅՍԵՐԻ ՊԱՀՊԱՆՄԱՆ ՀԻՄՆԱԽՆԴՐԻ ՇՈՒՐՋԲանալի բառեր՝ բուսական համակեցություն, ուղղաձիգ/վերընթաց գոտիականության, ջերմոցային էֆեկտ,թաքնված ջերմություն, աշխարհագրական տարածում, Կարմիր գիրք, էկոլոգիական պայմաններ։
