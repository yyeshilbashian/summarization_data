ՍԵՎԱՆԱ ԼՃԻ ԷԿՈԼՈԳԻԱԿԱՆ ՎԻՃԱԿԻ ԴԻՆԱՄԻԿԱՆՍևանա լճի հիմնախնդիրը Հայաստանի Հանրապետության համար վաղուց դարձել է առաջնայինքննարկման  հարց,  ինչն  արդիական  է  դարձնում  ուսումնասիրվող  թեման։
  Մեր  կողմից  փորձ  է  արվելվեր  հանել  Սևանա  լճի  արդի  էկոլոգիական  վիճակին  վերաբերող  հարցերի  այն  լայն  շրջանակը,  ինչըբազմակողմանի և ամբողջական պատկերացում կտա հիմնախնդրի մասին։
Բարձր լեռնային Սևանա լիճը համարվում է աշխարհի եզակի ջրային ավազաններից մեկը։
 Մինչևլճի մակարդակի արհեստական իջեցումը` Սևանա լիճը հայտնի էր ջրի անհավանական մաքրությամբ,բարձր  որակով  և  թափանցիկությամբ։
  Եթե  մինչև  մակարդակի  իջեցումն  այն  տիպիկ  օլիգոտրոֆ  լիճէր,  ապա  ներկայումս,  կապված  մակարդակի  իջեցման  հետ,  այն  վերածվել  է  մեզոտրոֆ  լճի  (կտրուկավելացել  է  ջրիմուռների  քանակը)։
  Սևանա  լճի  մակարդակի  արհեստական  իջեցումն  ուղեկցվեց  ջերմային,  ջրակենսաբանական,  ջրաքիմիական  ռեժիմների  փոփոխությամբ։
  Ներկայումս  նկատվում  է  ջրիավելի արագ տաքացում՝ գարնանը և ամռանը, և ավելի արագ սառեցում՝ աշնանը։
 Ջերմային ռեժիմիէական  մեծ  փոփոխություններ,  կապված  լճի  ծավալի կրճատման  հետ,  տեղի  ունեցան  խորքային  շերտերում։
 Լճի մակարդակի իջեցման հետ կապված Մեծ Սևանում ջերմային ռեժիմի փոփոխություններնավելի նշանակալի են, քան Փոքր Սևանում։
 Կարող ենք ասել, որ նախկինում գոյություն ունեցող խորքային սառը ջրերով հագեցած Սևանա լիճը վերափոխվել է ոչ խորը, տաքացող լճի, որտեղ մակերևութային բարձր ջերմաստիճանները հասնում են մինչև լճի հատակը և մեծ նշանակություն ունեն լճի կենսական պրոցեսների համար [4]։
Լճի մակարդակի իջեցման հետևանքով խախտվել է լճի ջրակենսաբանական ռեժիմը, և լիճն անցում է կատարել նոր էկոլոգիական վիճակի։
 Ֆիտոպլանկտոնային համակցությունում տեղի են ունեցելինչպես կառուցվածքային, այնպես էլ ֆունկցիոնալ փոփոխություններ։
 Առավելագույն զարգացման ենհասել դիատոմային, կանաչ և կապտականաչ ջրիմուռները, որոնց շարքում առկա են նաև տոքսիկ տեսակներ։
  Ֆիտոպլանկտոնի  կենսազանգվածի  բաղադրության  ավելացումը  բնութագրում  է  լճի  էվտրոֆիկացման պրոցեսը։
 Մակարդակի իջեցման կարևոր կենսաբանական հետևանք է լճում, այսպես կոչված, «գունավոր ջրերի» առաջացումը, ինչը պայմանավորված է այդ ջրիմուռների զանգվածային աճով։
«Գունավորման»  զարգացման  հնարավորությունները  լճում  տեղի  ունեցան  այն  ժամանակ,  երբ  ՄեծՍևանի հատակի մեծ մասն սկսեց ինտենսիվորեն տաքանալ, ինչի հետևանքով օրգանական նյութերիքայքայման պրոցեսները հատակում արագացան և դիտվեց թթվածնային պակաս։
 Լճի հատակային ևմիջին  շերտերում՝  անաէրոբ  պայմաններում,  սկսել  են  առաջանալ  ջրային  օրգանիզմների  համար  թունավոր  ամոնիակ  և  ծծմբաջրածին,  որոնք  նպաստում  են  լճի  ճահճացմանը  և  արագացնում  լճի  ծերացումը  [3]։
  Լճի  էվտրոֆիկացիայի  հետևանքով  կտրուկ  աճեց  նաև  լճի  աղտոտվածությունը։
  Զգալի  չափով մեծացավ նաև օրգանական նյութերի հոսքը դեպի լճի հատակային մաս։
Լճի  ջրթողի  հետ  կապված  տեղի  ունեցան  խորը  փոփոխություններ  լճի  ինչպես  ջրակենսաբանական, այնպես էլ ջրաքիմիական ռեժիմում։
 Ակնհայտ դարձավ բոլոր փոփոխությունների ուղղվածությունը դեպի լճի էվտրոֆիկացում։
 Ջրում ավելացան կենսածին տարրերի պարունակությունը։
 Փոփոխվեցաղային կազմը։
 Թթվածնի կենսաբանական պահանջարկի (ԹԿՊ5) արժեքը մոտեցավ ՍԹԿ-ի, նիտրիտների  և  նիտրատների,  մի  շարք  մետաղների  (երկաթ,  մագնեզիում,  պղինձ)  ու  նավթամթերքների  պարունակությունը մոտեցավ սահմանային մեծությանը։
 Մինչև մակարդակի իջեցումը Սևանն առանձնանում էր ջրի մեջ շուրջտարյա կենսածին տարրերի բացակայությամբ, բացի ֆոսֆորից՝ 0,3 մգ/լ [4]։
 Խոսելով  ջրաքիմիական  ռեժիմի  մասին,  չենք  կարող  չանդրադառնալ  նաև  թթվածնային  ռեժիմին  և  դրափոփոխություններին՝ կապված Սևանա լճի մակարդակի իջեցման հետ։
 Մինչև լճի մակարդակի իջեցումը  Մեծ  Սևանի  հատակային  ջրերում  թթվածնի  քանակը  7-8  մգ/լ-ից  պակաս  չի  եղել։
  Մակարդակիիջեցման սկզբնական  շրջանում՝ մինչև 1950  թթ. վերջը, Սևանի ջրերում  թթվածնային ռեժիմի էականփոփոխություններ  չեն  նկատվել։
  Փոխարենը  նկատվել  է  թթվածնի  պարունակության  որոշակի  անկայունություն, ինչպես նաև քանակի ոչ մեծ ժամանակավոր իջեցումներ, որոնք կապված էին մերձափնյաշրջանների տղմային գրունտների լվացման հետ։
 Սևանա լճի թթվածնային ռեժիմի էական վատթարացում նկատվել է 1960 թ. և արտահայտվում է խորքային շերտերի թթվածնի քանակի աճող պակասով։
Ամռանը  ստորին  շերտերում  թթվածնի  պարունակությունը  կազմում  էր  1-2  մգ/լ,  ինչը  բացարձակ  անբավարար է լճի օքսիդացման պրոցեսների համար և մահացու ձկան համար։
 Լճի առանձին հատվածներում թթվածինն ընդհանրապես բացակայում է։
 Սևանի ստորին շերտերում թթվածնի պարունակության այդպիսի կտրուկ անկումը կապված է լճի ջրի ծավալի կրճատման, ինչպես նաև արդյունաբերության, կոմունալ-կենցաղի և գյուղատնտեսության կողմից Սևանի հոսքաջրերով աղտոտման հետ։
 Սևանա  լճի  ջրի  քիմիական  կազմի  հիմնական  առանձնահատկությունը  հանքայնացման  մեծության  որոշակի նվազումն է։
 Այն 60 տարիների ընթացքում մակարդակի իջեցման պատճառով դանդաղ նվազել է՝718 մգ/լ-ից (1930 թ.) իջել է 660մգ/լ (1990) [1]։
Հաշվի առնելով քննարկվող հարցի արդիականությունը` մեր կողմից նպատակ  է դրվել վերլուծելլճի էկոլոգիական վիճակի  փոփոխությունները վերջին մի  քանի  տարվա ընթացքում։
 Բնապահպանության նախարարության Հայէկոմոնիթորինգի կենտրոնի 2007-2013 թթ. տեղեկանքների տվյալների հիման  վրա  մեր  կողմից  կազմվել  են  համապատասխան  գրաֆիկներ  (նկ.  1,  2,  3,  4),  որոնց  վերլուծությունը  ցույց  է  տվել,  որ  2007-2013  թթ.  Սևանա  լճի  17  դիտակետից  վերցրած  փորձանմուշներում  միշարք տարրերի պարունակությունը ջրում գերազանցել է սահմանային թույլատրելի նորման։
Նկար 1. Մի քանի քիմիական տարրերի ՍԹԿ-ների գերազանցման դինամիկան 2007-2013 թթ. (թերակղզուց 3.5 կմ դեպի արևելք` N 115 դիտակետ)  Դինամիկան, ինչպես երևում է վերը պատկերված նկարից, Սևանա լճի 17 դիտակետերից 2007 թ.վերցված  փորձանմուշներում  մագնեզիում  իոնի  սահմանային  թույլատրելի  նորման  գերազանցվել  է1.2-1.4 անգամ։
 Որոշված մյուս ցուցանիշները դիտվել են նորմաների սահմաններում [2]։
Նկար 2. Մի քանի քիմիական տարրերի ՍԹԿ-ների գերազանցման դինամիկան 2007-2013 թթ. (թերակղզում տեղակայված դիտակետից 70 0 ազիմուտով` N 116 դիտակետ) Սևանա լճի 17 դիտակետերից 2008 թ. վերցված 26 փորձանմուշում որոշված ցուցանիշներից միջին  տարեկան  կոնցենտրացիաները  սահմանային  թույլատրելի  նորմաները  գերազանցել  են.  Մագնեզիումինը՝ 1.4-1.9, նատրիումինը՝ 1.1-1.5, վանադիումինը՝ 5.0-6.0, սելենինը՝ 2.0, բրոմինը՝ 1.9-2.3, լճիորոշ հատվածներում՝ քրոմինը՝ 2.0-6.0, պղնձինը՝ 2.0 անգամ։
 Որոշված մյուս ցուցանիշների պարունակությունները դիտվել են թույլատրելի նորմաների սահմաններում [2]։
Նկար 3. Մի քանի քիմիական տարրերի ՍԹԿ-ների գերազանցման դինամիկան 2007-2013 թթ. (Ձկնագետի գետաբերանի շրջանի մակերևույթին տեղակայված՝ N 117 դիտակետ)Սևանա լճի 17 մակերևութային և 9 խորքային դիտակետերից 2009 թ. վերցված փորձանմուշներում  որոշված  ցուցանիշներից  միջին  տարեկան  կոնցենտրացիաները  սահմանային  թույլատրելի  նորմաները գերազանցել են. մագնեզիումինը՝ 1.1-1.4, վանադիումինը՝ 5.0-7.0, քրոմինը՝ 2.0-3.0, բրոմինը՝1.8-2.1, սելենինը՝ 3.0-4.0, լճի որոշ հատվածներում նաև պղնձինը՝ 2.0-3.0 անգամ։
 Որոշված մյուս ցուցանիշների պարունակությունները դիտվել են թույլատրելի նորմաների սահմաններում [2]։
Համաձայն  ստացված  տվյալների`  2010  թ.  ընթացքում  Սևանա  լճի  թթվածնային  ռեժիմը  եղել  էբավարար՝  լճի  բնական  կենսագործունեության  համար՝  բոլոր  դիտակետերում  դիտվելով  թույլատրելինորմայի սահմաններում։
 2010 թ. Սևանա լճից վերցված փորձանմուշներում մագնեզիումի միջին տարեկան  կոնցենտրացիան  թույլատրելի  նորման  գերազանցել  է  1.2-1.3,  վանադիումինը՝  5.0,  բրոմինը՝2.3-2.7, սելենինը և քրոմինը՝ 2.0 անգամ։
Լճի ջրաքիմիական ուսումնասիրությունները ցույց են տվել, որ որոշ մասերում առանձին ամիսներին 1.1-1.3 անգամ գերազանցվել են նաև ԹԿՊ5 -ը և թթվածնի քիմիական պահանջարկը (ԹՔՊ), ինչպես նաև 2.0-3.0 անգամ՝ պղնձի սահմանային թույլատրելի նորմաները։
 Ընդհանուր առմամբ Սևանալճում ոչ էականորեն բարձրացել է նաև ֆոսֆորի պարունակությունը՝ մնալով սահմանային թույլատրելի նորմայի սահմաններում։
 Որոշված մյուս ցուցանիշների պարունակությունները դիտվել են թույլատրելի նորմաների սահմաններում [2]։
Համաձայն  ստացված  տվյալների՝  2011  թ.  ընթացքում  Սևանա  լճի  թթվածնային  ռեժիմը  եղել  էբավարար՝  լճի  բնական  կենսագործունեության  համար՝  բոլոր  դիտակետերում  դիտվելով  թույլատրելինորմաների սահմաններում։
 Նշված ժամանակահատվածում լճում 1.1 անգամ ձկնատնտեսական սահմանային թույլատրելի նորման գերազանցել է  մագնեզիումի միջին տարեկան կոնցենտրացիան։
 Սևանա  լճից  2011  թ.  վերցված  փորձանմուշներում  վանադիումի  միջին  տարեկան  կոնցենտրացիան  թույլատրելի նորման գերազանցել է 5.0, բրոմինը՝ 1.9-2.0, սելենինը և քրոմինը՝ 2.0 անգամ։
Լճի  ջրաքիմիական  ուսումնասիրությունները  ցույց  են  տվել,  որ  որոշ  մասերում  առանձին  ամիսներին  (հատկապես՝  փետրվար,  մարտ,  ապրիլ)  1.1-1.5  անգամ  գերազանցվել  են  նաև  ԹԿՊ5,  օգոստոսին՝ 1.1-1.9 անգամ ԹՔՊ-ի և 2.0-3.0 պղնձի սահմանային թույլատրելի նորման։
 Որոշված մյուս ցուցանիշների պարունակությունները դիտվել են թույլատրելի նորմաների սահմաններում [2]։
Նկար 4. Մի քանի քիմիական տարրերի ՍԹԿ-ների գերազանցման դինամիկան 2007-2013 թթ. (գ. Արտանիշից 2 կմ 135 0 ազիմուտով, 20 մ խորքից՝ N 119 դիտակետ)Սևանա  լճի  53  դիտակետերից  2012  թ.  ընթացքում  վերցվել  է  163  փորձանմուշ։
  Համաձայնստացված տվյալների՝ Սևանա լճի թթվածնային ռեժիմը եղել է բավարար՝ լճի բնական կենսագործունեության համար՝ բոլոր դիտակետերում դիտվելով թույլատրելի նորմայի սահմանում։
Ըստ  ձկնատնտեսական  նորմաներով  գնահատման՝  սահմանային  թույլատրելի  նորման  1.1-1.2անգամ գերազանցել է մագնեզիումի միջին տարեկան կոնցենտրացիան։
Սևանա  լճից  2012  թ.  վերցված  փորձանմուշներում  վանադիումի  միջին  տարեկան  կոնցենտրացիան  թույլատրելի  նորման  գերազանցել  է  6.2-6.4,  սելենինը՝  2.1-2.6  անգամ։
  Լճի  ջրաքիմիականուսումնասիրությունները ցույց են տվել, որ Մեծ Սևանում 2,1 անգամ գերազանցվել է նաև պղնձի սահմանային  թույլատրելի  նորման։
  Որոշված  մյուս  ցուցանիշների  պարունակությունները  դիտվել  են  թույլատրելի նորմաների սահմաններում։
2012 թ. տեղեկանքում տրված է միայն Փոքր ու Մեծ Սևանների ընդհանրական նկարագիրը։
 Ըստբազմամյա մոնիթորինգային դիտարկումների՝ գրեթե բոլոր դիտակետերում լճի ջրի որակն էական փոփոխություններ չի կրել։
 Քանի որ 2012 թ. դիտակետերի թիվը մեծ է եղել, այդ իսկ պատճառով տեղեկանքում դրանք առանձին-առանձին տրված չեն։
 Այդ է պատճառը, որ գրաֆիկում 2012 թ.  Տվյալներըբացակայում են [2]։
Սևանա լճի հիդրոքիմիական ուսումնասիրությունների համար 2013թ. լճից վերցվել են 167 փորձանմուշներ։
  Նմուշները  վերցվել  են  և՛  լճի  մակերևույթից,  և՛  լճի  տարբեր  խորության  կտրվածքներից։
Համաձայն ստացված տվյալների` Սևանա լճի թթվածնային ռեժիմն եղել է բավարար՝ լճի բնական կենսագործունեության համար՝ դիտվելով թույլատրելի նորմի սահմանում։
 Սևանա լճից վերցված փորձանմուշներում, ըստ ձկնատնտեսական նորմաներով գնահատման, սահմանային թույլատրելի նորմաներըգերազանցել  են  մագնեզիումի,  վանադիումի,  քրոմի  և  սելենի  միջին  տարեկան  կոնցենտրացիաները։
Մագնեզիումի  միջին  տարեկան  կոնցենտրացիան  սահմանային  թույլատրելի  նորման  գերազանցել  է1.1-1.2 անգամ, վանադիումինը` 5.0-5.7 անգամ։
 Հիմք ընդունելով լճի ջրի քիմիական որակի բազմամյա  ուսումնասիրությունների  տվյալները`  վանադիումի  և  մագնեզիումի  այսպիսի  քանակությունը  լճիբնական առանձնահատկությունն է և չի համարվում աղտոտվածություն [2]։
Սևանա լճի առանձին մասերում դիտվել է նաև քրոմի և սելենի միջին տարեկան կոնցենտրացիաների գերազանցում սահմանային թույլատրելի նորմաներից։
 Քրոմը սահմանային թույլատրելի նորմանգերազանցել  է  1.8  անգամ,  սելենը`  2.5  անգամ։
  Որոշված  մյուս  ցուցանիշների  պարունակություններըդիտվել են թույլատրելի նորմաների սահմաններում [2]։
Ամփոփելով վերը շարադրվածը՝ հանգել ենք հետևյալ եզրակացություններին.1. նախկինում գոյություն ունեցող խորքային սառը ջրերով հագեցած Սևանա լիճը վերափոխվել էոչ խորը, տաքացվող լճի, որտեղ բարձր մակերևութային ջերմաստիճանները հասնում են մինչև լճի հատակը և մեծ նշանակություն ունեն լճի կենսական պրոցեսների համար,2. «գունավորման» զարգացման հնարավորությունները լճում տեղի ունեցան այն ժամանակ, երբՄեծ Սևանի հատակի մեծ մասն սկսեց ինտենսիվորեն տաքանալ, ինչի հետևանքով օրգանական նյութերի քայքայման պրոցեսները հատակում արագացան և դիտվեց թթվածնային պակաս,3. լճի ջրթողի հետ կապված տեղի ունեցան խորը փոփոխություններ լճի ինչպես ջրակենսաբանական,  այնպես  էլ  ջրաքիմիական  ռեժիմում։
  Ակնհայտ  դարձավ  բոլոր  փոփոխությունների  ուղղվածությունը դեպի լճի էվտրոֆիկացում,4.  լճի  ջրաքիմիական  ուսումնասիրությունները  ցույց  են  տվել,  որ  2010  թ.  լճի  որոշ  մասերումառանձին  ամիսներին՝  ԹԿՊ5-ի  և  թթվածնի  քիմիական  պահանջարկի  (ԹՔՊ)  արժեքները  1.1-1.3անգամ գերազանցել են ՍԹԿ-ն, 5. Լճի ջրաքիմիական ուսումնասիրությունները ցույց են տվել, որ 2010 և 2012 թթ. պղնձի սահմանային թույլատրելի նորման գերազանցվել է համապատասխանաբար 2.0-3.0 անգամ (2010 թ.), իսկՄեծ Սևանում 2.1 անգամ (2012 թ.)։
Գրականություն1.  Վարդանյան  Թ.,  Սևանա  լճի  ջրի  հանքացման  և  իոնական  կազմի  մի  քանի  հարցերի  մասին։
ԵՊՀ գիտական տեղեկագիր, N1 (172), Երևան 1990, էջ 140-145։
2.  Տեղեկանք ՀՀ շրջակա միջավայրի էկոլոգիական մոնիթորինգի արդյունքների մասին։
 ՀՀ Բնապահպանության  նախարարության  շրջակա  միջավայրի  վրա  ներգործության  մոնիթորինգիկենտրոն, Երևան, 2007, 2008, 2009, 2010, 2011, 2012, 2013, 2014։
Էմմա ՍուքիասյանՍԵՎԱՆԱ ԼՃԻ ԷԿՈԼՈԳԻԱԿԱՆ ՎԻՃԱԿԻ ԴԻՆԱՄԻԿԱՆԲանալի բառեր՝ մակարդակի իջեցում, աղտոտվածություն, սահմանային թույլատրելի նորմա, էկոհամակարգիդինամիկա, անթրոպոգեն ծանրաբեռնվածություն, լճի էվտրոֆիկացում, գունավոր ջրեր։
