ՏԱՐԱԾՈՒԹՅԱՆ ԵՎ ԺԱՄԱՆԱԿԻ ՄԱՍԻՆ ԿԼԱՐԿ-ԼԱՅԲՆԻՑՅԱՆՆԱՄԱԿԱԳՐՈՒԹՅԱՆ ՎԵՐԼՈՒԾՈՒԹՅՈՒՆՏարածության  և  ժամանակի  խնդիրը  փիլիսոփայության  հավերժական  հիմնահարցերից  է։
  Այն  փիլիսոփայության  և  գիտության  պատմության  մեջ  բազմաթիվ  բանավեճերի ու քննարկումների տեղիք է տվել և տարբեր պատասխաններ ստացել։
 Այդքննարկումների  արժեքը  հասկանալու  համար  բավական  է  թվարկել  այն  մարդկանցանունները, ովքեր հետաքրքրված են եղել դրանով։
 Տարածության և ժամանակի մասին  իրենց  փիլիսոփայական  տեսակետներն  են  արտահայտել  հին  հունական  փիլիսոփայության  հայտնի  ներկայացուցիչներից  Դեմոկրիտեսը,  Պարմենիդեսը,  Զենոնը,Արիստոտելը,  նոր  շրջանի  փիլիսոփաներից  Ռ.  Դեկարտը,  Գ.  Լայբնիցը,  խոշորագույնգիտնականներ Ի. Նյուտոնը, Ջ. Մաքսվելը, Հ. Լորենցը, Ա. Էյնշտեյնը և ուրիշներ։
Ներկայացվող  հոդվածում  քննարկվում  է  տարածության  և  ժամանակի  հարցիշուրջ  Կլարկ-լայբնիցյան  նամակագրական  բանավեճը,  որը  գիտության  և  փիլիսոփայության պատմության հետաքրքիր էջերից է։
 Այդ բանավեճը մեզ գիտելիք է տալիս 17րդ դարում տարածության և ժամանակի մասին ունեցած պատկերացումների մասին։
Այն հարցը, որի շուրջ բանավիճում էին Կլարկը և Լայբնիցը, հետևյալն է` արդյոքտարածությունն  ու  ժամանակը  գոյություն  ունե՞ն  մատերիական  աշխարհից  անկախ,դրանք բացարձա՞կ գոյություններ են, թե՞ լոկ մատերիայի հատկություն։
Վերոհիշյալ հարցի շուրջ կային երկու հակադեմ մոտեցումներ։
 Առաջին տեսակետի  համաձայն՝  տարածությունն  ու  ժամանակը  բացարձակ  գոյություններ  են  և  ինքնուրույն  գոյություն  ունեն  մատերիական  մնացած  օբյեկտներից  անկախ։
  Տարածությունը հասկացվում էր  որպես մաքուր, զուտ տարաձգություն, իսկ ժամանակը` զուտտևողություն։
  Այլ  կերպ  ասած`  դրանք  «դատարկություն»  են,  որտեղ  տեղակայված  էմատերիական  աշխարհը1։
  Այս  տեսակետը  մասնագիտական  գրականության  մեջհայտնի է սուբստանցիոնալիզմ անվանումով, որի հետևորդներից են եղել Նյուտոնը ևնրա աշակերտ Կլարկը։
Երկրորդ տեսակետի համաձայն՝ ատրիբուտիվիզմի տարածությունն ու ժամանակը մատերիայի հատկություններ են։
 Դրանք մատերիական աշխարհից դուրս ինքնուրույն  գոյություն  չունեն,  սուբստանցիաներ  չեն։
  Ըստ  ատրիբուտիվիզմի՝  տարածությունն ընկալվում է որպես զուտ իրերի դասավորվածություն, իսկ ժամանակը` իրերիհաջորդականության տևողություն։
 Այս տեսակետի կողմնակիցներից են եղել Դեկարտը և Լայբնիցը։
Ա.  Էյնշտեյնի  ձևակերպմամբ`  եթե  հանենք  բոլոր  իրերը,  ի՞նչ  կմնա՝  դատարկությու՞ն, թե՞ ոչինչ2։
2 Նույն տեղում։
Այս  հարցն  էին  փորձում  պարզաբանել  միմյանց  ժամանակակից  երկու  խոշորմտածողներ`  Լայբնիցը  և  Նյուտոնը։
  Նամակներում  Նյուտոնի  տեսակետը  ներկայացնում է նրա աշակերտը` Կլարկը։
Ինչպես  հայտնի  է,  նոր  շրջանի  փիլիսոփայության  սկզբնավորողներից  Լայբնիցնիր գոյաբանական և իմացաբանական տեսակետները ներկայացնում և հիմնավորումէ դեդուկտիվ եղանակով, որի դեպքում ընդհանուր ճշմարիտ դատողությունից  բխեցվում  են  այլ  դատողություններ։
  Նա  որպես  ընդհանուր  բացարձակ  ճշմարտություն  էընդունում  բավարար  հիմունքի  սկզբունքը,  որը  նրա  իմացաբանական  փիլիսոփայության  հիմնաքարն  է։
  Համաձայն  այդ  սկզբունքի`  աշխարհում  ոչինչ  տեղի  չի  ունենումառանց բավարար հիմնավորման. ինչո՞ւ է այսպես և ոչ հակառակը։
 Տարածության ևժամանակի մասին խոսելիս ևս ելակետ է ընդունում բավարար հիմունքի սկզբունքը։
Լայբնիցի  հիմնական  փաստարկը,  որից  բխեցվում  են  մնացած  փաստարկները,կարելի  է  ներկայացնել  հետևյալ  կերպ.  եթե  տարածությունը  բացարձակ  է,  հետևաբար նաև միասեռ է, բայց քանի որ աշխարհում ոչինչ տեղի չի ունենում առանց բավարար հիմնավորման, հետևաբար տարածությունը չի կարող լինել բացարձակ, քանի որայդ  դեպքում  հնարավոր  չէր  լինի  գտնել  հիմնավորում,  թե  ինչու  է  պահպանվում  այսկարգավորվածությունը։
Այսպիսով, ըստ Լայբնիցի, չկա որևէ բավարար հիմք՝ պնդելու, որ տարածությունը  բացարձակ  է։
  Տարածությունը  միասեռ  է։
  Եթե  այն  ազատվի  իր  մեջ  եղած  բոլորիրերից,  ապա  դրա  ոչ  մի  կետ  չի  տարբերվի  մյուսներից։
  Հետևաբար,  եթե  տարածությունը  համարենք  բացարձակ,  ապա  հնարավոր  չէ  գտնել  հիմնավորում,  թե  ինչու  էԱստված  պահպանում  մարմինների  այս  դասավորվածությունը  կամ  ինչու  է  դրանքդասավորել այսպես և ոչ այլ կերպ1։
 Լայբնիցն այս փաստարկով առաջ է քաշում այնհարցը, թե ինչու է աշխարհն այսպիսին և ոչ այլ կերպ։
Փաստարկն  ավելի  լավ  հասկանալու  համար  պատկերացնենք  մի  իրավիճակ,  որտեղերով  փոխվել  են  արևելքն  ու  արևմուտքը։
  Լայբնիցյան  տրամաբանությամբ  եթետարածությունն  ու  ժամանակը  մատերիայից  անկախ  գոյություն  ունեցող  սուբստանցիաներ են, ապա աշխարհը բոլորովին այլ կառուցվածք պետք է ունենար։
 Բայց եթետարածությունը  լինի  զուտ  մարմինների  դիրքերի  կարգավորվածություն  կամ  հարաբերություն,  ապա  արևելքի  ու  արևմուտքի  տեղափոխությունից  ոչինչ  չէր  փոխվի,դրանց տարբերությունը միայն մեր հաշվարկային համակարգից կախված կլիներ։
 Աշխարհը կլիներ այնպիսին, ինչպիսին հիմա է։
 Այսինքն, աշխարհի այս ձևի համար կաբավարար հիմնավորում՝ տարածությունը իրերի դասավորվածություն է և ոչ թե ինքնուրույն գոյություն։
Նույն ձևով նա հերքում է ժամանակի բացարձակության գաղափարը։
 Կրկին դիմելով Աստծո արարչագործության փաստին` հարց է տալիս` ինչո՞ւ Աստված ամեն ինչչստեղծեց  մի  տարի  շուտ։
  Նման  հարցի  պարագայում  ևս  հնարավոր  չէ  որևէ  հիմնավորում գտնել։
 Սակայն Լայբնիցն  ինքն իրավացիորեն նշում է, որ այս հարցն իմաստունի  միայն  ժամանակի  բացարձակության  դեպքում2։
  Բայց  քանի  որ  չկա  այդ  հարցիպատասխանը, և Աստված ոչինչ առանց հիմնավորման չի ստեղծում, հետևաբար ժամանակն  իրերից  դուրս  գտնվող  բացարձակ  գոյություն  չէ,  այլ  լոկ  իրերի  հաջորդականություն։
Հետաքրքրության առումով Լայբնիցի փաստարկին չի զիջում Կլարկի ներկայացրած  փաստարկը։
  Նա  ընդունում  է  Լայբնիցի  այն  միտքը,  որ  իսկապես  չկա  ոչինչառանց բավարար հիմնավորման, սակայն Լայբնիցի՝ վերը նշված հարցը անպատասխան է մնում նաև այն դեպքում, երբ անգամ ընդունում ենք տարածության և ժամա2 Նույն տեղում, էջ 443։
նակի՝  մատերիայի  հատկություն  լինելը։
  Այսինքն,  եթե  ընդունում  ենք,  որ  տարածությունը զուտ իրերի դասավորվածություն է, ապա, ինչպես վերևում, այնպես էլ այստեղտարբերություն  չի  լինի՝  մատերիայի  մասերը  միմյանց  նկատմամբ  դասավորված  կլինեն A, B, C, թե՝ ուրիշ հաջորդականությամբ։
 Այս դեպքում ևս առաջ կգա այն հարցը,թե ինչու է պահպանվում այս կարգավորվածությունը։
 Դրա համար ևս անհնար կլինիորևէ  հիմնավորում  գտնել։
  Սա  ավելի  ակնառու  դարձնելու  համար  Կլարկը  բերում  էմի  օրինակ.  ենթադրենք  Երկիրը,  Արևը  և  Լուսինը,  պահպանելով  իրենց  փոխադարձդասավորվածությունը  և  միմյանցից  ունեցած  հեռավորությունը,  դրված  լինեին  մեկայլ  տեղում։
  Այդ  պարագայում  կստացվեր,  որ  դրանք  կլինեին  ուրիշ  տեղում,  բայցայնուամենայնիվ ուրիշ տեղում չէին լինի, քանի որ տարածությունն այդ մարմիններիցանկախ չէ։
 Այլ խոսքով, Կլարկը պնդում է, որ եթե տարածությունը լինի միայն մատերիայի հատկություն, ապա իրերը տեղաշարժելիս մենք, այնուամենայնիվ, դրանք չենքտեղափոխում, և սա նա ակնհայտ հակասություն է համարում։
Նույն կերպ, ժամանակի մասին խոսելիս Կլարկը պնդում է, որ եթե Աստված ողջմատերիական  աշխարհը  տեղափոխեր  մի  տեղից  մյուսը  որևէ  արագությամբ,  ապաայն  բոլոր  ժամանակներում  կմնար  միևնույն  տեղում,  և  ոչ  մի  տեղափոխություն  չէրզգացվի։
 Այսինքն, նույն հակասությունն է տեսնում նա, երբ ժամանակը դիտում է որպես իրերի հաջորդականության կարգ։
Առաջին  հայացքից  թվում  է,  թե  երկու  մտածողներն  էլ  բավական  հիմնավորվածփաստարկներ  են  ներկայացնում  միմյանց։
  Բայց  երկուսն  էլ  ունեն  որոշակի  թերություններ իրենց փաստարկներում, ինչն էլ նրանց խոցելի է դարձնում։
 Օրինակ, Լայբնիցի  փաստարկը  կարելի  է  հերքել  հենց  իր  բավարար  հիմունքի  սկզբունքի  օգնությամբ։
 Երբ նա պնդում է, թե Աստված ոչինչ չի ստեղծում կամ անում է առանց հիմնավորման,  ապա  հարց  է  առաջանում,  իսկ  ո՞րն  է  այն  հիմքը,  որ  հենց  այդպես  է,  ինչո՞ւԱստված  ոչինչ  չի  ստեղծում  առանց  հիմնավորման։
  Այսինքն,  այսպիսի  պնդումը  ներքին հակասություն ունի, որովհետև ամեն ինչի համար հիմնավորում գտնելու խնդրիցծնվում է հիմնավորման հիմնավորում գտնելու խնդիրը։
Իսկ Կլարկի դեպքում, իհարկե, նրա փաստարկը բավական գեղեցիկ հակափաստարկ է Լայբնիցին, բայց այն ևս զերծ չէ թերություններից։
 Կլարկն իր փաստարկումկատարում է տրամաբանական շրջապտույտի սխալը։
 Նա ասում է` իրերը տեղաշարժելիս  դրանց  տեղը  փոխվում  է,  բայց  տարածության  բացարձակությունը  հերքելուդեպքում  ենթադրվում  է,  որ  դրանք  մնում  են  միևնույն  տեղում.  առարկան  տեղափոխում ենք, բայց այն տեղափոխված չէ։
 Նա միմյանց է հակասում իրերի տեղափոխվածև  չտեղափոխված  լինելը՝  նույնն  է,  թե  տարածության  սուբստանցիոնիստական  ևատրիբուտիվիստական տեսակետները՝ դրանցից բխեցնելով երկրորդի սխալականությունն այն դեպքում, երբ չի ապացուցվել առաջինի իսկությունը։
Փաստարկներում մյուս հանգամանքը, որի շուրջ ծավալվում է բանավեճը, տարածության միասեռ լինելն է։
 Եթե Լայբնիցը տարածության միասեռությունից բխեցնումէ դրա ատրիբուտ լինելը, ապա Կլարկը նույն այդ հանգամանքից բխեցնում է տարածության  բացարձակությունը։
  Լայբնիցը  պնդում  է,  որ  միասեռ  տարածության  ոչ  միկետ  չի  տարբերվում  մյուսներից,  հետևաբար  դրանք  բոլորը  նույնն  են,  ուղղակի  ներկայանում են տարբեր անվանումներով։
 Որպես այս պնդման ապացույց է ներկայացնում այն միտքը, համաձայն որի՝ աշխարհում հնարավոր չէ գտնել միմյանց բացառապես նման երկու իր. «Անգամ ջրի կաթիլները մանրադիտակով դիտելիս տեսնում ենք,որ դրանք այնքան էլ նման չեն իրար, ինչպես թվում է»1։
 Դրան ուղղված Կլարկի հակափաստարկն  ավելի  շատ  նմանվում  է  ընդդիմության.  նա  պարզապես  ասում  է,  որեթե երկու կետ միմյանց նման են, դա դեռ չի նշանակում, որ դրանք նույնն են, և հիմքչկա  պնդելու,  որ  հնարավոր  չէ  աշխարհում  առհասարակ  գտնել  երկու՝  միմյանց  բացառապես նման իրեր։
Եթե  տարածությունից  հանենք  բոլոր  իրերը,  ըստ  սուբստանցիոնիստների,  այնտեղ դատարկություն կմնա։
 Բայց այդ դատարկությունը, համաձայն Լայբնիցի, ատրիբուտ  կդառնա  առանց  սուբյեկտի։
  Ինչպես  որ  ձգողականության  ուժի  պարագայումհարկավոր  են  սուբյեկտներ,  որոնք  հարաբերության  մեջ  լինեն  ձգողականությամբ,այնպես  էլ  դատարկությունը  բացարձակ  ատրիբուտ  լինելու  համար  պետք  է  ունենաիր սուբյեկտը։
 Սրան ի պատասխան Կլարկը փորձում է փոխել Լայբնիցի պատկերացումները  դատարկության  վերաբերյալ։
  Ըստ  նրա՝  տարածությունն  ատրիբուտ  չէ  առանց սուբյեկտի, որովհետև դրա տակ պետք է հասկանալ ոչ թե ամեն ինչից, այլ մարմիններից  առանձնացված  տարածություն։
  Այս  հարցը  մատերիական  աշխարհի  հետհարաբերության մեջ քննելիս նկատում ենք, որ դրանում հակասություն կա։
 Եթե տարածությունն  ու  ժամանակը  բացարձակ  են,  ապա  անսահման  են  և  հավերժական։
Մատերիական աշխարհը վերջավոր է և ժամանակավոր, իսկ Աստված ևս հավերժական է և անսահման։
 Այս դեպքում եթե ընդունում ենք Կլարկի հիմնավորումը, որ դատարկությունը  կամ  բացարձակ  տարածությունն  ատրիբուտ  է  ոչ  թե  առանց  սուբյեկտի, այլ այդպիսին է մարմիններից առանձնացված, ապա ստացվում է, որ այն Աստծոատրիբուտ  է,  քանի  որ  ենթադրվում  է,  որ,  բացի  դրանցից,  տիեզերքում  ոչինչ  չկա։
Սակայն  այս  դատողությունը  միանգամայն  հակասում  է  երկու  մտածողների  կողմիցպաշտպանվող  թեիստական  մոտեցմանը,  որովհետև  Աստված  այլևս  չի  հանդիսանամիակ  կատարյալ  գոյությունը։
  Այս  հանգամանքը  նշում  է  նաև  Լայբնիցը։
  Ըստ  նրա՝եթե  տարածությունը  ռեալ  բացարձակ  գոյություն  է,  ապա  հավերժական  և  անսահման  պետք  է  լինի։
  Եթե  այդպես  է,  ապա  այն  կա՛մ  Արարչի  ատրիբուտ  է,  կա՛մ  հենցինքն  Արարիչն  է։
  Բայց  քանի  որ  տարածությունն  ունի  մասեր,  հատվածական  է,  հետևաբար անհամատեղելի է Աստված հասկացողության հետ1։
 Տարածությունը և ժամանակը  ինչ-որ  բանի  հարաբերականներ  են.  տարածությունը  իրերի  դիրքային  կարգավորվածություն  է,  ժամանակը`  հաջորդականության  կարգ։
  Երբ  տեսնում  ենք  միքանի  իր  միասին,  գիտակցում  ենք  կարգավորվածություն,  որում  գտնվում  են  իրերըմիմյանց նկատմամբ։
Կլարկը սրան պատասխանում է, որ տարածությունը հավերժական և անսահմանգոյ չէ, այլ անսահման և հավերժական էության գոյության հետևանք կամ դրա հատկություն։
  Անսահման  տարածությունն  անչափելի  է,  իսկ  անչափելին  Աստված  չէ,  հետևաբար տարածությունը ևս Աստված չէ2։
 Այս փաստարկին հնարավոր չէ որևէ կերպհակադրվել, քանի որ այն արդեն հիմնվում է Աստծո էության ըմբռնման վրա, բայց իրփաստարկի  շարունակությունում  Կլարկը  օգտագործում  է  մի  հետաքրքիր  հնարք։
Տարածության  հատվածականությունը  ժխտելով`  ասում  է,  որ  բացարձակ  տարածությունն  էապես  անբաժանելի  է,  քանի  որ  եթե  համարենք  տարածությունը  բաժանելի,ապա պետք է նկատի ունենանք, որ բաժանելին պահանջում է անբաժանելի մասնիկներ, օրինակ՝ ատոմներ։
 Կլարկն ասվածից բխեցնում է, որ տվյալ դեպքում տարածությունը  միաժամանակ  բաժանելի  և  անբաժանելի  կդառնար։
  Հատկանշական  է,  որԼայբնիցի  փաստարկի  այս  հերքումը  ավելի  շատ  նմանվում  է  սոփեստական  հնարի,որն  առավել  արտահայտիչ  երևում  է  Արիստոտելի  օրինակի  համանմանությամբ  ներկայացնելու  դեպքում.  սևամորթը  միաժամանակ  սև  է  և  սպիտակ,  որովհետև  նրամաշկը սև է, իսկ ատամները սպիտակ, կամ 5-ը միաժամանակ կենտ է և զույգ, քանիոր այն հավասար է 2-ի և 3-ի գումարին3։
2 Նույն տեղում, էջ 446։
Ներկայացրած փաստարկներից և դրանց վերլուծությունից հետո թվում է, թե այսբանավեճում կշեռքի նժարը թեքվում է Լայբնիցի կողմը, բայց Լայբնիցն էլ իր հերթինկատարում  է  տրամաբանական  շրջապտույտի  սխալը։
  Եթե  մենք  աթեիստ  չենք,  չենքկարող  չհամաձայնել  փաստարկի  առաջին  երկու  դատողությունների  հետ։
  Բայց  շարունակությունում նա ասում է, որ եթե տարածությունն ունի մասեր, հատվածական է,հետևաբար այն անհամատեղելի է Աստված հասկացողության հետ։
 Սա ենթադրում է,որ նա փաստարկի հիմքում արդեն դնում է տարածության ատրիբուտիվիստական ըմբռնումը,  որը  փորձում  է  ապացուցել։
  Ավելի  պարզեցված  տարբերակով  նրա  փաստարկը հնչում է հետևյալ կերպ. տարածությունը բացարձակ լինելու դեպքում պետք էհամատեղելի լինի Աստված հասկացողության հետ, բայց քանի որ այն բացարձակ չէ,հետևաբար  անհամատեղելի  է  Աստված  հասկացողության  հետ։
  Այլ  խոսքով`  տարածությունը բացարձակ չէ, քանի որ այն բացարձակ չէ։
Վերը նշված բոլոր  փաստերն ու դրանց հերքումներն  անմիջապես բխում են այդմտածողների ապրած դարաշրջանի մտածելակերպից ու փիլիսոփայական տեսակետներից։
  Երկու  հեղինակներին  էլ  կարելի  է  հակադրվել՝  նաև  իրենց  փիլիսոփայականհամակարգերից  դուրս  գալով։
  Լայբնիցի  դեպքում  նրա  ամենամեծ  թերությունն  իրսկզբունքի չհիմնավորված լինելն է։
 Նա որպես աքսիոմ է դիտում բավարար հիմունքիսկզբունքը, որը ոչ մի այլ տեղում լիարժեք ապացուցված չէ։
 Իսկ Կլարկը, ինչպես նկատում է Ա. Բարսեղյանը, թվում է՝ կարող էր իր կամ Նյուտոնի տեսակետը հիմնավորելգիտությամբ, տվյալ դեպքում՝ դասական մեխանիկայով, բայց ամբողջ զավեշտն այն է,որ նյուտոնյան ֆիզիկայից չի բխում տարածության և ժամանակի բացարձակ կամ ոչբացարձակ լինելը։
Այսպիսով,  Կլարկի  ու  Լայբնիցի  միջև  ծավալված  վեճում  երկու  հեղինակներն  էլփորձում  են  լուծում  տալ  այն  հարցին,  թե  ինչ  են  տարածությունն  ու  ժամանակը։
Նրանցից ամեն մեկը մի տեսակետի կողմնակից է և փորձում է, դիմացինին հերքելով,հաստատել սեփական տեսակետը։
 Իհարկե, հետագայում էյնշտեյնյան հարաբերականության տեսությունը գլխիվայր շուռ տվեց մարդկանց պատկերացումներն այդ երկուհասկացությունների մասին, բայց, այնուամենայնիվ, 21-րդ դարի մարդու կողմից Նորժամանակաջրջանն  ուսումնասիրելու  և  հերմենևտիկայի  ենթարկելու  տեսանկյունիցայդ բանավեճը մեծ հետաքրքրություն ունի։
Մարիամ ԱսատրյանՏԱՐԱԾՈՒԹՅԱՆ ԵՎ ԺԱՄԱՆԱԿԻ ՄԱՍԻՆ ԿԼԱՐԿ-ԼԱՅԲՆԻՑՅԱՆ ՆԱՄԱԿԱԳՐՈՒԹՅԱՆ ՎԵՐԼՈՒԾՈՒԹՅՈՒՆԲանալի բառեր` տարածություն և ժամանակ, սուբստանցիոնալիզմ, ատրիբուտիվիզմ,դատարկություն, մատերիական աշխարհ, բավարար հիմունքի սկզբունք։
