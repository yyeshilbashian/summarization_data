15-16-ՐԴ ԴԱՐԵՐԻ ՕՍՄԱՆՅԱՆ ԳՐԱԿԱՆՈՒԹՅԱՆ ՈՐՈՇԱՌԱՆՁՆԱՀԱՏԿՈՒԹՅՈՒՆՆԵՐԻ ՇՈՒՐՋ Եվրոպական, ռուսաստանյան, թուրք գրականագետների ներկայացրած օսմանյան գրականության փուլերի տարատեսակ բաժանումների համատեքստում 15-16-րդդարերը դիտարկվում են որպես գրականության զարգացման առանձին շրջան։
 Սահամընկնում  է  Օսմանյան  կայսրության  առավելագույն  վերելքի  ժամանակահատվածին [1], երբ քաղաքական, տնտեսական ձեռքբերումների հետ մեկտեղ զարգացումէր  ապրում  նաև  գիտամշակութային՝  մասնավորապես  գրական  կյանքը։
  Հայտնիարևելագետ Է. Ջ. Գիբբը, որպես օսմանյան մշակույթի և մասնավորապես գրականության զարգացման առանձին շրջան է համարում 1453-1600 թթ.-ը [2]։
 1453 թ. Կոստանդնուպոլսի  գրավումը  շրջադարձային  նշանակություն  ունեցավ  սուլթանությանհետագա  զարգացման  համար  [3]։
  Դրանով  օսմանցիները  ձեռք  բերեցին  ռազմավարական և մշակութային կարևոր կենտրոն` «ոսկե կամուրջ» արևմուտքի և արևելքիմիջև [4]։
 Այս երևույթն իր ազդեցությունն ունեցավ սուլթանության գիտամշակութայինկյանքի  վրա։
  Սկսեց  մեծ  թափով  զարգանալ  գիտությունը,  արվեստի  և  մշակույթիտարբեր ճյուղեր։
 Ստեղծվեցին օսմաներեն մեծաքանակ աշխատություններ՝ աստղագիտության,  մաթեմատիկայի,  ճարտարապետության,  գեղագիտության,  աստվածաբանության,  իրավագիտության,  բժշկության,  քիմիայի,  աշխարհագրության,  պատմության, կենսագրության և բոլոր այն գիտությունների վերաբերյալ, որոնք ուսումնասիրվել են իսլամական Արևելքում։
 Օսմանյան պետությունը, տարածված լինելով երեքմայրցամաքների վրա, կարողացավ համախմբել նաև արևելքի շատ հայտնի գիտնականների և արվեստագետների։
Ինչպես երևում է, Գիբբի առանձնացրած ժամանակաշրջանը համընկնում է Եվրոպայում Վերածննդի դարաշրջանի հետ։
 Ենթադրվում է, որ համաշխարհային գիտության և արվեստի մեջ տեղի ունեցող գործընթացներն իրենց ազդեցությունը պիտիունենային նաև օսմանյան մշակույթի վրա, մինչդեռ այս ոլորտում կատարված ուսումնասիրություններն այլ բան են փաստում։
 Ինչպես նշում է Գիբբը. «Ռենեսանսը, որփոփոխություններ մտցրեց Արևմուտքի գիտական և բարոյական կյանքում, չհասավԻսլամի  ափերին։
  Արևելքը  և  Արևմուտքը,  որ  մինչ  այդ  ընթանում  էին  նույն  ուղով,բաժանվեցին։
 Արևմուտքն անցավ աջ կողմ, իսկ Արևելքը շարունակեց գնալ հին ճանապարհով»  [4]։
  Համակարծիք  են  նաև  խորհրդային  արևելագետներից  շատերը։
Մասնավորապես, հայտնի թուրքագետ Ա. Կրիմսկին այս հարցի վերաբերյալ ասել է.«Եվրոպական Վերածննդի գաղափարները ոչ մի ազդեցություն չեն ունեցել օսմանյանգրականագիտական մտքի վրա։
 Այդ պատճառով էլ օսմանյան գրականության ոսկեդար գոյություն չունի» [5]։
 Չնայած Կրիմսկու կարծիքին, չպետք է անտեսել, որ դեռևս7-8-րդ  դարերից  սկսած  արաբական  և  պարսկական  գրականության  մեջ  լայնդրսևորում ստացած և առանձին ուղով զարգացող Արևելյան Վերածնունդն իր խորըհետքն է թողել նաև Օսմանյան կայսրության գրական մտքի զարգացման վրա։
 Հայգրականգետներից Ա. Սարգսյանն այդ մասին գրում է. «16-րդ դարում օսմանյան մշակույթի`  մասնավորապես  գրականության  վերաբերյալ  դիտարկումները  իրարամերժեն, սակայն միանշանակ կարելի է ասել, որ այսպես կոչված «Արևելյան վերածննդի»միտումները համարժեք չէին եվրոպական Ռենեսանսին» [6]։
 Այս առումով հատկապես ուշագրավ է խորհրդային արևելագետ Ռ. Մոլլովի՝ օսմանյան պոեզիայի փուլերիբաժանման սկզբունքը։
 Վերջինս, պայմանավորված օսմանյան մշակույթի վրա արևելյան  Վերածննդի  ազդեցությամբ,  գրականությունը  բաժանում  է  զարգացման  երկուշրջանի՝ ա. նախավերածննդյան շրջան (12-15-րդ դդ.). իրանական Վերածնունդը՝ որպեսմշակութային ժառանգություն, Սելջուկյան իշխանության, փոքրասիական բեյությունների և Օսմանյան պետության վաղ  շրջանում զգալի դեր է ունենում Փոքր Ասիայիթուրքական1 մշակույթի և գրականության ձևավորման վրա։
բ. վերածննդյան շրջան (16-17-րդ դդ.). արդեն իսկ տարածված վերածննդյանմիտումները  դրսևորվում  են  օսմանյան  պետության  զարգացման  և  դրա  փլուզմաննախնական փուլում [7]։
Ինչպես  Օսմանյան  քաղաքակրթությունը,  այնպես  էլ  գրականությունը,  դեռևսսելջուկների կողմից փոխառվել է պարսիկներից, ուստի միանգամայն բնական է, որօսմանյան և պարսիկ գրողների ստեղծագործություններում կան մի շարք նմանություններ [8]։
 Մասնավորապես, այս երկու ժողովուրդների պոեզիայում հանդիպում ենքմիևնույն  հնչողությանը,  զգացմունքայնությանը,  խոսքի  կառուցման  ձևերին  ուբանաստեղծական  կառուցվածքին  [9]։
  Այդ  է  պատճառը,  որ  օսմանյան  պոեզիանհամարվում է զուտ պարսկական գրականության մի ճյուղը [5]։
 Երբ սելջուկները ներթափանցեցին Փոքր Ասիա և այստեղ հիմնեցին սուլթանություն, իրենց կրթությունըստացան պարսիկներց, ծանոթացան պարսկական գրականությանը [10]։
 Իր սկզբնավորումից  սկսած  ինչպես  սելջուկյան,  այնպես  էլ  օսմանյան  գրականությունը  կրեց«Իրանի ոսկե դարի» դասականների ազդեցությունը [11]։
 13-14-րդ դարերում օսմանյան գիտական և գրական մտքի վրա ամենամեծ ազդեցությունն ունեցավ ՋելալեդդինՌումին։
 Թիմուրի կողմից Փոքր Ասիայի նվաճումից հետո (1402 թ.) սկսվեց պարս1 Խորհրդային մի շարք արևելագետ-գրականագետների, այդ թվում՝ Ռ. Մոլլովի աշխատություններումհաճախ  օսմանյան  մշակույթի  և  գրականության  համար  տրվում  է  «թուրքական»  բնորոշումը,  որըսակայն, անընդունելի է; «Թուրք» և «թուրքական» եզրույթներն առավել նպատակահարմար և ճիշտ էգործածել  ոչ  թե  օսմանյան,  այլ  Թուրքիայի  Հանրապետության  շրջանին  վերաբերող  երևույթներիբնորոշման համար։
կական  գաղափարական  և  գրական  ազդեցության  նոր  փուլ։
  Օսմանյան  կայսրությունում  գրականության  վրա  հատկապես  մեծ  ազդեցություն  են  ունեցել  Նիզամին,Սաադին,  Հաֆեզը  և  այլն։
  Պարսկական  գրականագիտական  դպրոցը  օսմանյանպոեզիայի  վրա  առավել  մեծ  ազդեցություն  ուներ  15-րդ  դարի  երկրորդ  կեսին  [12]։
Օսմանյան  գրականության  վրա  պարսկական  գրականությունը  վերջնականապեսամրապնդեց Ջամին (1414-1492 թթ.)։
 Նա ալեգորիկ լեզու ուներ, գրում էր միստիցիզմիգաղափարների շրջանակներում [5]։
 Նույնիսկ Է. Գիբբն օսմանյան պոեզիան համարում է պարսկական գրականության իրաքյան դպրոցի ճյուղավորումներից մեկը, որըժամանակի  ընթացքում  փոքր-ինչ  կատարելագործվեց  և  ձեռք  բերեց  որոշակիինքնուրույնություն [2]։
 Այս տեսակետը կիսում է նաև ռուս արևելագետ Վ. Սմիրնովը[13]։
  Ժամանակի  օսմանյան  պոեզիայի  թեմատիկ  և  ժանրային  առանձնահատկությունների վերաբերյալ Ա. Սարգսյանը գրում է. «Այս շրջանում օսմանյան գրականությունը  գտնվում  էր  նոր  ձևի  և  բովանդակության  փնտրտուքի  մեջ։
  Թուրք  գրողներըընդօրինակում  էին  արաբապարսկական  գրական  ժանրերը,  մեթոդները,  թեմատիկան` հաճախ «ադապտացնելով» օսմանյան միջավայրին» [6]։
 Օսմանյան գրողներնարաբապարսկական  գրականությունից  փոխառեցին  գրական  ժանրեր  [14]։
  Այդպատճառով  էլ  օսմանյան  հեղինակներն  իրենց  ստեղծագործությունները  գրում  էին`օգտագործելով  արաբապարսկական  բանաստեղծական  չափերը։
  Արաբական  տաղաչափության ավանդույթները մուտք է գործելով պարսկական գրականություն, տարածում են գտել հնդկական և օսմանյան պոեզիայում [15]։
 Ավելի ուշ սկսեց կիրառվելբանաստեղծական նոր չափ` արուզ, որը կառուցվում էր երկար և կարճ ձայնավորներիմիջոցով [16]։
 Քանի որ այս համակարգը բացակայում է թուրքերենում, ուստի օսմանյան պոետները ստիպված էին օգտագործել արաբերեն և պարսկերեն բառեր։
 16-րդդարում  արդեն  օսմանյան  ստեղծագործություններում  բացակայում  էին  թուրքերենբառերը,  միայն  որոշ  հեղինակներ  երբեմն  օգտագործում  էին  թուրքերեն  բայեր։
Օսմանյան հեղինակներն այս շրջանում սկսեցին շեշտը դնել ոչ թե բովանդակության,այլ  օտար  բառերի  խճճման  տարբեր  հնարքների  վրա։
  Օգտագործվում  էին  բարդբառեր,  կրոնական  տերմիններ,  որոնք  ամբողջությամբ  օտարաբանություններ  էին։
Սրանով սկիզբ դրվեց «տեխնիկական պոեզիային»։
 Սկսեցին գրվել ստեղծագործություններ, որոնք հիմնված էին բառախաղերի վրա, մասնավորապես գլուխկոտրուկներ,ժամանակագրություններ (tarih), հանելուկներ (muamma) [16]։
 Հարկ է նշել, որ չնայածայս  ժամանակահատվածի  թուրք  գրականության  մեջ  նկատվող  որոշ  դրականմիտումներին, մեծ չափով առկա էին նաև բացասական երևույթներ։
 Մասնավորապեսնշենք,  որ,  պայմանավորված  օտար  ազդեցություններով,  թուրք  պոետներն  ամենկերպ  կառչում  էին  օտարալեզու  փոխառություններից։
  Քանի  որ  այդ  շրջանում  մեծհռչակ էր վայելում պարսկական պոեզիան, ուստի, որպեսզի թուրք պոետները համարվեին  «հանճարեղ»,  նրանք  պիտի  ստեղծագործեին  պարսկական  պոեզիայիավանդույթներին  համապատասխան։
  Պոետներն  օգտագործում  էին  արաբերեն  ևպարսկերեն բարդ բառեր, քերականական կառույցներ։
 Ստեղծագործության արտահայտած իմաստն ու գաղափարը մղվում էր երկրորդ պլան։
 Շատ դեպքերում բառայինտարբեր  հնարներն  ու  դրանց  խճճումը  անհասկանալի  էին  դարձնում  ստեղծագործության իմաստը։
 Սա պատճառ դարձավ օսմանյան գրականության մեջ ճգնաժամային երևույթների [16]։
Թե´ օսմանյան, և թե´ պարսկական գրականության մեջ այս շրջանում պոեզիանգերազանցում էր արձակին։
 Այս պոեմները նշանավորվում են ծայրահեղ նրբագեղությամբ, պերճաշուք բառապաշարով և գեղեցիկ ներդաշնակությամբ։
 Բայց մյուս կողմից՝դրանք  չափազանց  արհեստական  են,  զգացմունքը  հաճախ  ծայրահեղացված  է,մտքերը պարզ են, լեզուն աղավաղված է բազմաթիվ շքեղ արտահայտություններով։
Հայտնի արևելագետ Ս. Լեյն-Փուլը նշում է, որ այս շրջանում գրված չափածո ստեղծագործությունների հիմնական թեման սերն էր՝ իր հաճույքներով և տառապանքներով,ինչպես նաև գարնան հմայքների, սոխակի քաղցր երգի, ծաղիկների գեղեցկության ևբնության այլ հիասքանչ երևույթների նկարագրությունը։
 Այս ամենն ուներ կրոնականմիստիցիզմի ենթատեքստ2։
15-16-րդ դարերում առավել հայտնի սիրային և փիլիսոփայական թեմատիկաների կողքին մեծ տարածում ուներ ներբողական բնույթի պոեզիան, որը ծաղկում էրապրում  օսմանյան  սուլթանների  պալատում  [17]։
  Հիմնականում  քասիդի  ժանրիշրջանակներում դիվանի պոետները գովերգում էին օսմանյան բանակի հաղթանակները, հաջողությունը, զենքի ուժը, սուլթանի առատաձեռնությունն ու գթասրտությունը[7]։
 Չնայած գաղափարական և թեմատիկ սահմանափակումներին՝ նշյալ ժամանակաշրջանում  զարգանում  էին  գրական  նոր  ժանրեր  և  ձևավորվում  էին  նոր  կերպարներ։
  Մասնավորապես  15-րդ  դարում  օսմանյան  գրականության  մեջ  ի  հայտ  էգալիս գրական նոր կերպար՝ ռինդը, իսկ արդեն 16-րդ դարում սկսում է զարգանալսիրային-ռոմանտիկական  դաստանների  ժանրը  [7]։
  16-17-րդ  դարերում  օսմանյանգրականությունը  նոր  բովանդակություն  է  ստանում,  ինչը  վկայում  է  նոր  հասարակական և գեղագիտական ընկալումների փոփոխության, արվեստի մեջ անհատիդրսևորման մասին [7]։
 Մասնավորապես գրական ստեղծագործություններում սկսումէ ձևավորվել քննադատական մոտեցում՝ պատմական տարբեր իրադարձությունների2 Միստիցիզմն (սուֆիզմ)՝ իբրև կրոնափիլիսոփայական աշխարհայացք, հնագույն և խոր արմատներունի։
 Այն մշտապես ուղեկցել է համաշխարհային կրոններին` հարմարվելով նրանց և տարափոխվելով։
Սա,  թերևս,  պայմանավորված  է  սուֆիզմի  գաղափարական  բարդությամբ,  քանի  որ  ԱրաբականԱրևելքում  ծայր  առած  այս  ասկետիկ  ուղղությունը,  հակված  լինելով  դեպի  օրթոդոքսալ  իսլամը,ներառում է փիլիսոփայական այնպիսի կատեգորիաներ, ինչպիսիք են նեոպլատոնիզմն ու գնոստիցիզմը։
  Այնուամենայնիվ,  չնայած  գաղափարաբանական  դրսևորման  տարբեր  ձևերին,  միստիցիզմիհիմնական  գաղափարն  Աստծո  հետ  իռացիոնալ  շփումն  է`  հոգու  պայծառացման  միջոցով։
  Միստիցիզմն Արևելքն ու Արևմուտքը, իսլամական և քրիստոնեական աշխարհները մերձեցնող եզրերից է։
Տե´ս՝ Կոզմոյան Ա., Հայոց և պարսից միջնադարյան քնարերգության համեմատական պոետիկան (1016-րդ դարեր), Երևան, 1997, էջ 64, Из старой турецкой поэзии, составление И. Боролиной, с. 262,և հասարակական երևույթների հանդեպ։
 Պոեզիան ձեռք է բերում մռայլ և հոռետեսական բնույթ։
 Իրենց ստեղծագործություններում այդպիսի տրամադրությւոններ ենարտահայտել Նիքսարին, Ուսուլին, Շոհրեթին, Ռիյազին, Ռուհին, Նեֆին և այլ պոետներ։
  Սիրո  թեմատիկայի  շրջանակներում  Տեղի  է  ունենում  անհատի  ինքնագիտակցության, սիրո իրավունքի և մարդու երկրային երջանկության գաղափարների զարգացում։
  Այսուհանդրերձ,  ինչպես  նշում  է  Ռ.  Մոլլովը,  օսմանյան  գրականության  ևմշակույթի վրա վերածննդյան գաղափարները չկարողացան մինչև վերջ զարգանալ ևամբողջովին դրսևորվել, ինչը տեղի էր ունեցել արևմուտքում։
 Այս առումով մասնավորապես միջնադարյան Թուրքիան մնաց կեսճանապարհին [7]։
16-րդ  դարը  թեև  համարվում  է  կայսրության  վերելքի  շրջան,  գրականության«ոսկե դար» [18], սակայն այն նաև այն ժամանակաշրջանն է, երբ ժողովրդի և օսմանյան  վերնախավի  միջև  օտարացումն  առավել  խորացավ։
  Սա  հատկապես  երևում  էլեզվում, քանի որ 16-րդ դարում օսմաներենն այնքան էր հեռացել իր թյուրքական հիմքից և ժողովրդախոսակցական լեզվից, որ հասարակ ժողովրդի համար ուղղակի անհասկանալի էր [19]։
 15-րդ դարում ստեղծված գրական գործերից երևում է, որ սոցիալական տարբերությունների պատճառով սկսում են ի հայտ գալ լեզվական տարբերաստիճաններ։
  Սակայն  օսմաներենի  նմանօրինակ  զարգացումն  ուներ  ոչ  միայնսոցիալական, այլև քաղաքական և մշակութային պատճառներ։
 Սա այնպիսի ժամանակահատված  էր,  երբ  պարսկերենը  համարվում  էր  տարածաշրջանի  հիմնականլեզու, իսկ արաբերենը, ինչպես հայտնի է, իսլամի լեզուն էր։
 Հայտնի թուրք գրականագետ Ս. Շահաբեդդինն իր «Օսմանյան գրականության պատմություն» աշխատության մեջ ներկայացնելով լեզվական տարբեր մակարդակների զարգացման պատմությունն ու պատճառները` նշում է, որ օսմանցիները սկզբում պարսկերենի, ապա արաբերենի միջոցով իրենց լեզուն մաքրեցին կոպիտ բառերից, գեղեցկացրին և հասցրինկատարելության [20]։
 Դրա արդյունքում 16-րդ դարում արդեն կազմավորվում է լեզվիերեք մակարդակ` 1.  գեղեցիկ  թուրքերեն`  օսմաներեն  (Fasıh  Türkçe,  Sâde  Türkçe,  Lisan-iOsmaniye), որը դասական գրականության (divan edebiyatı) լեզուն էր և հասու էր միայնպալատականներին ու հոգևորականությանը, 2. միջին խավի լեզու (Orta Türkçe), որը հասանելի էր հասարակ ժողովրդին,3. կոպիտ կամ գռեհիկ թուրքերեն (Kaba Türkçesi) [21]։
Ինչպես նշում է Մ. Ֆ. Քյոփրուլուն, լեզուն այդ շրջանում բաժանված էր երկումասի. մեկը հասարակ մարդկանց լեզուն էր, իսկ մյուսը` պալատի։
 Վերջինս` օսմաներենը, հանդես էր գալիս որպես պետական և հասարակական, միաժամանակ բարձրաշխարհիկ գրական լեզու՝ 15-16-րդ դարերում դառնալով օսմանյան գրականությանհիմնական  լեզուն։
  Ըստ  լեզվաբան  Ա.  Ն.  Կոնոնովի՝  օսմաներենը`  որպես  լեզու,վերջնականապես  ձևավորվել  է  15-16-րդ  դարերում  [22]։
  Այս  ժամանակահատվածըհամարվում է նաև դասական օսմաներենի (Klasik Osmanlı Türkçesi) [23] վաղ շրջան։
Օսմաներեն արաբերենի, պարսկերենի և թուրքերենի սինթեզ է։
 Այս լեզվի բառապաշարի մեծամասնությունը կազմում էին արաբերեն և պարսկերեն փոխառությունները[9, 20]։
 Արդեն 16-րդ դարում օտարալեզու բառերն ու քերականական ձևերն ավելիմեծ կիրառություն ունեցան լեզվում, քան բուն թյուրքական ձևերը, չնայած նրան, որօսմաներենի  հիմքը  բուն  թյուրքական  է։
  Այն  արաբերեն  և  պարսկերենփոխառությունների շնորհիվ հասավ կատարելության (zirve-i tekamülle) [24]։
  Ինչպեսհայտնի է, լեզվի զարգացման և տարածման կարևորագույն միջոցը գրականություննէ։
 Սակայն գրականությունը ոչ միայն չլուծեց այս խնդիրը, այլև ավելի խորացրեց այն։
Օսմանյան  գրականության  վրա    մեծ  են  օտար  ազդեցությունները։
  Այն  մասնավորապես կրել է պարսկական, արաբական գրականության և հատկապես պոեզիայիազդեցությունը [25]։
 Կարծիք կա, որ 15-րդ դարում Օսմանյան գրականությունը կրել էնաև Չաղաթայական գրականության [12], մասնավորապես՝ Ալիշեր Նավոիի ազդեցությունը,  որը  շարունակվել  է  մինչև  16-րդ  դարի  սկիզբը  [26]։
  Օտար  ազդեցությունները,  ինչպես  նաև  օսմաներենի  բարդությունը  պատճառ  դարձան,  որ  դիվանիգրականությունը, սկսած 15-րդ դարից, աստիճանաբար հեռացա ժողովրդական մշակույթից  և  հասկանալի  դարձնա  միայն  վերնախավին։
  Այդ  պատճառով  15-րդ  դարըհամարվում է նաև օսմանյան գրականության անցումային շրջան [27]։
 Սա պատճառդարձավ,  որպեսզի  ժողովրդական  գրականությունն  ու  պալատական`  դիվանիգրականությունն առանձնանան ու զարգանան միմյանցից անկախ։
Այսպիսով  նշենք,  որ  15-16-րդ  դարերում  օսմանյան  պոեզիան  հասել  է  որոշհաջողությունների հատկապես չափածո ժանրերում, սակայն թեմատիկ, ժանրային ևլեզվաոճական առումներով մեծապես կրել է օտար, հատկապես՝ պարսկական պոեզիայի ազդեցությունները։
 Չնայած այն պնդումներին, թե այս շրջանում դիվանի գրականությունը  մեծ  զարգացում  էր  ապրում,  այնուամենայնիվ,  այստեղ  տեսնում  ենքճգնաժամային  երևույթներ`  կապված  տեխնիկական  պոեզիայի  լայն  տարածման  ևզարգացման հետ։
 Բացի այդ, կարևոր և բացասական երևույթ պետք է համարել այն,որ դիվանի գրականությունը հասու չէր հասարակական լայն շրջանակներին։
ԳՐԱԿԱՆՈՒԹՅՈՒՆÖlümüne Kadar, Ankara, Türk Tarih Kurumu Basımevi, 1988s. 474, Բայբուրդյան Վ. Ա.,Օսմանյան նկայսրության պատմություն, Երևան, ԵՊՀ, 2011, էջ 242։
Gazis։
 The Rise and Decline of the Ottoman Empire (1280-1808), Cambridge, Cambridge[6] Սարգսյան Ա. Հ., 16-րդ դարի Օսմանյան պոեզիայի զարգացման առանձնահատկությունները  Բաքիի  դիվանում,  Արևելագիտության  հարցեր,  Երևան,  2014,  էջ  178,URL։
 http։
//publications.ysu.am/wp-content/uploads/2014/07/Sargsyan-A.pdf.[9]  Inalcık  H.,  The  Origins  of  Classical  Ottoman  Literature։
  Persian  Tradition,  Court5-75.  URL։
http։
//www.inalcik.com/images/pdfs/792062ORiGiNSOFCLASSiCALOTTOMANLiTERATUR
E.pdf (Accessed։
 13.10.2017).[15]  Deo  A.,  Kiparsky  P.,  Poetries  in  Contact։
  Arabic,  Persian,  and  Urdu,  p.1.  URL։
http։
//www.stanford.edu/~kiparsky/Papers/tartu.pdf (Accessed։
 26.09.2017).[17] Andrews W. G., Stepping Aside։
 Ottoman Literature in Modern Turkey, Journal ofAnkara,  pp.  12-13,  URL։
  http։
//faculty.washington.edu/walter/aside.pdf(Accessed։
[18] Սարգսյան Ա., 16-րդ դարի օսմանյան պոեզիայի որոշ առանձնահատկությունների  շուրջ,  Արևելագիտության  հարցեր,  հատոր  7,  Երևան,  2014,  էջ  176,  URL։
http։
//publications.ysu.am/wp-content/uploads/2014/07/Sargsyan-A.pdf (Accessed։
 19.10.2017).[21]  Սարգսյան  Ա.,  16-րդ  դարի  թուրք  բանաստեղծ  Բաքիի  դիվանի  լեզվի  որոշառանձնահատկությունների շուրջ, Իրան Նամէ, արևելագիտական հանդես, էջ 87։
[25]  Solmaz  S.,  Divan  şiirinde  kelime  seçimini  etkileyen  faktörler,  s.  42,  URL։
http։
//www.turkiyat.selcuk.edu.tr/pdfdergi/s15/solmaz.pdf (Accessed։
 15.09.2017).http։
//www.isam.org.tr/documents/_dosyalar/_pdfler/osmanli_arastirmalari_dergisi/osman
l%C4%B1_sy26/2005_26_BATIISLAMHD.pdf  (Accessed։
  22.09.2017),  Kolçak  O.,  DivanՄելքոնյան Մարիամ15-16-ՐԴ ԴԱՐԵՐԻ ՕՍՄԱՆՅԱՆ ԳՐԱԿԱՆՈՒԹՅԱՆ ՈՐՈՇԱՌԱՆՁՆԱՀԱՏԿՈՒԹՅՈՒՆՆԵՐԻ ՇՈՒՐՋԲանալի բառեր` օսմանյան պոեզիա, վերածնունդ, գրական ժանր, թեմատիկա,գրական միտք։
