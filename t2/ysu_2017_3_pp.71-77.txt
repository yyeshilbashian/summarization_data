ՀԱՍԱՐԱԿՈՒԹՅԱՆ ԵՎ ՊԵՏՈՒԹՅԱՆ ԿԱՐԻՔՆԵՐԻ ՀԱՄԱՐ 
ՍԵՓԱԿԱՆՈՒԹՅԱՆ ՕՏԱՐՄԱՆ ԿԱՐԳՆ ՈՒ ՀԻՄՆԱԽՆԴԻՐՆԵՐԸ 
Սույն աշխատանքը նվիրված է հասարակության և պետության կարիքների  համար  սեփականության  օտարման՝  որպես  քաղաքացիաիրավական  երևույթի  էության  և  բովանդակության  բացահայտմանը,  միջազգային  իրավական  փաստաթղթերի,  Մարդու  իրավունքների  եվրոպական  դատարանի  նախադեպային որոշումների, արտասահմանյան որոշ երկրների օրենսդրությամբ 
այս հարցի իրավահամեմատական վերլուծությանը։
 Ուսումնասիրության նպատակն է վեր հանել տվյալ իրավակարգավորման քիչ բացահայտված կամ առհասարակ  չբացահայտված  կողմերը,  անդրադառնալ  դրա  վերաբերյալ  ձևավորված նախադեպային իրավունքի հիմնահարցերին, ինչպես նաև իրավակիրառ ոլորտում առկա խնդիրներին և դրանց լուծման հնարավոր ուղիներին։
ՀՀ  քաղաքացիական  օրենսգիրքը,  հիմք  ընդունելով  ՀՀ  Սահմանադրության 60-րդ հոդվածի 5-րդ  մասը,  այն  է՝  հանրության  գերակա  շահերի  ապահովման  նպատակով  սեփականության  օտարումն  իրականացվում  է  օրենքով 
սահմանված  բացառիկ  դեպքերում  և  կարգով`  միայն  նախնական  և  համարժեք  փոխհատուցմամբ,  218-րդ  հոդվածով  սահմանում  է.  «Սեփականության 
օտարումը  հասարակության  և  պետության  կարիքների  համար  կարող  է  կատարվել  միայն  բացառիկ`  գերակա  հանրային  շահերի  դեպքերում,  օրենքով 
սահմանված  կարգով,  նախնական  համարժեք  փոխհատուցմամբ»։
  Անշարժ 
գույքը վերցնելու մասին պահանջը ենթակա է բավարարման, եթե դատարան 
դիմած  մարմինը  ապացուցում  է,  որ  հողամասի  օգտագործումը  այն  նպատակով, որի համար վերցվում է, անհնար է առանց տվյալ անշարժ գույքի նկատմամբ իրավունքը դադարեցնելու։
 Սահմանադրական դատարանը 2009 թ. հուլիսի 14-ի ՍԴՈ-815 որոշման 7-րդ կետում արձանագրել է, որ հասարակության 
և պետության կարիքը և բացառիկ գերակա հանրային շահը, չնայած հանդես 
են գալիս մեկ միասնականության մեջ, այդուհանդերձ բացառիկ գերակա հանրային  շահի  առկայությունը  այն  պայմանն  է,  որի  պարագայում  հնարավոր  է 
դառնում սեփականության օտարումը պետության և հասարակության կարիքների համար1։
 Նույն որոշման համաձայն՝ դատարանը պարտավոր է պատասխան  տալ  հետևյալ  հարցերին,  նախ՝  տվյալ  սեփականության  օտարման  համար առկա՞ է հասարակության և պետության կարիքը, թե՞ ոչ, երկրորդ ՝ այդ 
կարիքը պայմանավորված է միայն բացառիկ գերակա հանրային շահո՞վ, թե՞ 
ոչ։
 Իսկ արդեն ՍԴՈ-630 որոշման 12-րդ կետում Սահմանադրական դատարանը արձանագրել է, որ «բացառիկ՝ գերակա հանրային շահ» սահմանադրական 
դրույթն իրավական կոնկրետ բովանդակությունից զուրկ վերացարկում չէ։
 Այդ 
դրույթի առկայությունը վկայում է, որ հանրային շահերը համեմատության մեջ 
կարող են ներկայացվել որպես գերակա հանրային շահեր և ոչ գերակա հանրային շահեր։
 Բացառիկ են այն դեպքերը, երբ առկա է գերակա հանրային շահը, իսկ գերակա բնույթ ունեցող կարող են համարվել հանրային այն շահերը, 
որոնք տվյալ պարագայում հանրային այլ շահերի համեմատ առաջնայնության 
որոշակի  որակով  են  օժտված2։
  Հիմա  փորձենք  անդրադառնալ  մի  քանի 
առանցքային հարցերի՝ կապված հանրային գերակա շահի որոշման, նախնական  համարժեք  փոխհատուցման  կարգի  և  չափերի  հետ,  որոնք  կարգավորվում են «Հասարակության և պետության կարիքների համար սեփականության 
օտարման  մասին»  ՀՀ  օրենքով  (Այսուհետ  Օրենք)3։
  Մասնավորապես  օրենքի 
4-րդ  հոդվածի  1-ին  մասը  գերակա  հանրային  շահի  որոշման  սկզբունքների 
շարքին է դասում այն, որ գերակա հանրային շահից ելնելով` սեփականության օտարումը չպետք է չհիմնավորված վնաս պատճառի սեփականատիրոջը։
 Իսկ 
նույն օրենքի 11-րդ հոդվածի 1-2-րդ մասերը նախատեսում են․ 
1.  Օտարվող սեփականության դիմաց  սեփականատիրոջը  վճարվում 
է համարժեք  փոխհատուցում։
 Համարժեք  է համարվում  օտարվող  գույքի  շուկայական արժեքից տասնհինգ տոկոս ավելի գումարը։
2.  Օտարվող սեփականության շուկայական  արժեքը  բաց  և  մրցակցային 
շուկայում  սեփականություն  հանդիսացող  գույքի  վաճառողի  և  գնորդի  գիտակցաբար,  արդարացի  առևտրի  պայմանների  պահպանմամբ  և  օրինական 
գործողությունների արդյունքում ձևավորվող, գույքի վաճառքի առավել հավանական  գինն  է։
  Եթե  օտարվող սեփականության համար առկա  չէ  համապատասխան բաց և մրցակցային շուկա, ապա սեփականության շուկայական արժեքը  որոշվում  է  այնպիսի  հաշվարկման  մեթոդով,  որն  արդարացի  կհամարի 
դատարանը։
Հիմա հարկ ենք համարում անդրադառնալ մեջբերված հոդվածների երկու 
կարևորագույն խնդրահարույց հարցերին, որոնք արդեն հասցրել են պրակտի1 Տե՛ս ՍԴՈ-815 որոշում՝ ընդունված 2009 թ. հուլիսի 14-ին։
2 Տե՛ս ՍԴՈ-630 որոշում՝ընդունված 2006 թ. ապրիլի 18-ին։
3 Տե՛ս «Հասարակության և պետության կարիքների համար սեփականության օտարման մասին» 
ՀՀօրենքը՝ ընդունված 27.11.2006 թ.։
կայում  առաջացնել  խնդիրներ։
  Առաջին՝  օրենսդիրը  գերակա  հանրային  շահի 
որոշման սկզբունք է համարում, որ գերակա հանրային շահից ելնելով՝ սեփականության օտարումը չպետք է չհիմնավորված վնաս պատճառի սեփականատիրոջը։
 Հիրավի, չափազանց կարևոր սկզբունք է, որի կենսագործման համար 
պարզապես  գոյություն  չունեն  գործուն  մեխանիզմներ  և  չափորոշիչներ։
  Փորձենք  բացել  փակագծերը։
  Երբ  կառավարությունը  բացառիկ  գերակա  հանրային շահ է ճանաչում որևէ սուբյեկտին սեփականության իրավունքով պատկանող անշարժ գույքի օտարման փաստը, պարզապես բավարարվում է՝ օրենքում նշված նախնական համարժեք փոխհատուցում տրամադրելով օտարման 
ենթակա սեփականության սեփականատիրոջը, նաև հաշվի չառնելով հետևյալ 
հանգամանքները՝  արդյո՞ք  նման  փոխհատուցումը  բավարար  կլինի  մեկ  այլ 
վայրում այնպիսի նմանատիպ գույքի ձեռքբերման համար, որը հնարավոր կլինի  օգտագործել  համարժեք  նպատակային  նշանակության  իմաստով։
  Հաշվի 
առնելով, որ գերակա հանրային շահի համար օտարվող անշարժ գույքերը հիմնականում  բնակելի  տարածքներ  են՝  արդյո՞ք  դրանց  կորուստը  չի  հանգեցնի 
փոխկապակցված կենցաղային, տնտեսական, կրթական և այլ բնագավառների այնպիսի խնդիրների, որոնք հնարավոր չլինի լուծել՝ ուղղակի նախնական 
համարժեք  փոխհատուցում  տրամադրելով։
  Եվ  իհարկե  այս  բարձրացված 
խնդիրների առկայությունը արդյո՞ք չի նշանակում օտարվող սեփականության 
սեփականատիրոջ  համար 
չպատճառաբանված  վնասների  պատճառում, 
այսինքն՝  հանրային  գերակա  շահի  որոշման  սկզբունքի  կոպտագույն  խախտում։
 Ավելի տեսանելի ձևով  առաջացող  խնդիրների բնույթը բացահայտելու 
համար  բերենք  օրինակներ։
  Կառավարության  որոշմամբ  Հանրային  գերակա 
շահի ճանաչման ուժով որևէ համայնքի արվարձաններից մեկում բնակվող անձանց  բնակելի  տարածքները  օտարվում  են  X  +  15%  փոխհատուցմամբ։
  Քաղաքայիները  ստիպված  են,  բնականաբար,  բնակարան  փնտրել  մեկ  այլ  վայրում,  որտեղ  բնակարանների  արժեքը  զգալիորեն  գերազանցում  է  համայնքի 
արվարձանում  գտնվողների  արժեքից։
  Իհարկե  ողջամիտ  կարելի  է  համարել, 
որ տրված փոխհատուցումը կբավականացնի քաղաքացուն՝ դրսում չհայտնվելու համար որևէ կացարան գտնելով, բայց արդյո՞ք կլինեն գոնե այն  նվազագույն  պայմանները,  որոնք  վերջինս  կարողանում  էր  ապահովել  օտարվող  սեփականությունը  նպատակային  նշանակությամբ  օգտագործելիս։
  Սա  մեկ,  դիտարկենք  հաջորդը։
  Քաղաքացուն  իր  մշտական  բնակավայրից  տեղափոխելով՝ խնդիր է առաջանում աշխատավայր ժամանակին և նույն ծախսերով ներկայանալու  հետ  կապված։
  Միթե՞  վերոնշյալ  խնդիրները  չպատճառաբանված 
վնասներ 
չեն  հասցնում  օտարվող  սեփականության  սեփականատիրոջը։
Ստացվում է՝ հանգում ենք այն եզրակացության, որ իսկապես չկան  այնպիսի 
գործուն մեխանիզմներ, որոնց պարագայում հանրային գերակա շահի ճանաչման ուժով օտարվող սեփականության սեփականատիրոջը չեն հասցվի չպատճառաբանված  վնասներ։
  Մենք  պրակտիկայում  արդեն  ունենք  վերոհիշյալ 
հարցերի վերաբերյալ խնդիրներ, մասնավորապես ՀՀ Կառավարության 108-Ն 
և  347-Ն  համապատասխանաբար  25.01.07  թ.  և  01.03.07  թ.  որոշումները4, 
որոնց կիրառման հետ կապված մեծ աղմուկ բարձրացավ և արդյունքում ընդդեմ Հայաստանի Հանրապետության Մարդու իրավունքների եվրոպական դատարանը  կայացրեց  մի  քանի  որոշումներ  (մասնավորապես՝  «Հովհաննիսյանը 
և Շիրոյանն ընդդեմ Հայաստանի» ՄԻԵԴ 2010 թ. հուլիսի 20-ի որոշումը, «Մինասյանն ու Սեմերջյանը ընդդեմ Հայաստանի» 2009 թ. հունիսի 23-ի որոշումը)։
  Ընդդեմ  Հայաստանի  կայացրած  որոշումներին  անդրադառնանք  շատ 
կարճ՝  նախ  առաջին  գործով  («Հովհաննիսյանն  ու  Շիրոյանն  ընդդեմ  Հայաստանի»)  ներկայացնենք  կրած  վնասների  չափը.  մասնավորապես  3500  ԱՄՆ 
դոլարին  համարժեք  ՀՀ  դրամի  փոխարեն  կրեցին  36660  եվրոյին  համարժեք 
ՀՀ  դրամի  կորուստ5,  իսկ  արդեն  2-րդ  գործով  («Մինասյանն  ու  Սեմերջյանը 
ընդդեմ  Հայաստանի»)  ՄԻԵԴ-ը  պարտավորեցրեց  դիմումատուներին  ընդհանուր հաշվարկով վճարել մոտ 300000 եվրոյին համարժեք ՀՀ դրամի նյութական վնասների և 25000 եվրոյին համարժեք ՀՀ դրամի ոչ նյութական վնասների փոխհատուցում6։
 Նշված հիմնահարցերը կարգավորելու համար առաջարկվում են ներոհիշյալ տարբերակները։
Օտարման  ենթակա  սեփականության  կոնկրետ  ամեն  դեպքում  հաշվի 
պետք է առնվեն բոլոր այն առանձնահատկություններն ու հասցված վնասները,  որոնք  առկա  կլինեն  սեփականության  օտարման  համապատասխան  որոշումը  կայացնելուց  հետո՝  միայն  հիմք  չընդունելով  նախնական  համարժեք 
փոխհատուցման  պարագայում  «Հասարակության  և  պետության  կարիքների 
համար սեփականության օտարման մասին» օրենքում նախատեսված փոխհատուցման  չափը,  ընդ  որում՝  ուսումնասիրության  արդյունքում  պատճառվելիք 
վնասների չափը հնարավոր է՝ ավելի նվազ լինի նախնական համարժեք փոխհատուցման՝  օրենքում  նախատեսված  չափից։
  Առանձնահատկությունների  և 
հասցվելիք վնասների չափի որոշման հետ կապված խնդիրները պետք է ունենան համապատասխան իրավական հիմք, որը կմեկնաբանվի սույն օրենքի 8րդ հոդվածի 1-ին 2-րդ և 4-րդ մասերի իմաստով։
Խնդրի լուծման այլընտրանքային տարբերակ կարելի է համարել հետևյալը։
 Օտարման ենթակա սեփականության նախնական ուսումնասիրության հիման վրա ձեռք բերողը առաջին հերթին պետք է առաջարկի սեփականատիրո4 Տե՛ս ՀՀ Կառավարության որոշումներ համար 108-Ն և 347-Ն։
5  Տե՛ս  «Հովհաննիսյանն  ու  Շիրոյանը  ընդդեմ  Հայաստանի»,  ՄԻԵԴ  20.07.10  թ.որոշումը՝  Գանգատ թիվ 5065/06։
6 Տե՛ս «Մինասյանն ու Սեմերջյանը ընդդեմ Հայաստանի», ՄԻԵԴ 23.06.09 թ. որոշումը՝ Գանգատ 
թիվ 27651/05։
ջը  օտարվող  գույքին  համարժեք  մեկ  այլ  գույք,  որը  կարելի  է  օգտագործել 
նույն նպատակային նշանակությամբ՝ իհարկե, հաշվի առնելով փոխանակման 
արդյունքում  սեփականատիրոջ  կրած  վնասների  փոխհատուցման  հնարավորությունը։
 Խնդրի լուծման այս տարբերակի առանձնահատկությունն այն է, որ 
անձը  ամեն  դեպքում  չի  կորցնում  իր  սեփականության  իրավունքը։
  Հաջորդ 
կարևոր  խնդիրը,  որը  կրկին  պրակտիկայում  առաջացրել  է  բազում  վիճահարույց իրավիճակներ, վերաբերում է սեփականության օտարման դիմաց տրվող 
փոխհատուցման երաշխիքներին, պատշաճ կատարմանն ու վերահսկողությանը։
 Օրենքի համաձայն՝ այն դեպքում, երբ ձեռքբերողը օտարվող սեփականության դիմաց պետք է կատարի վճարում, ապա պայմանագիրը նշված ժամկետներում  չկնքելու  դեպքում  ձեռք  բերողը  պարտավորվում  է  նշված  գումարը  1 
ամսվա ընթացքում հանձնել դատարանի կամ նոտարի դեպոզիտ հաշվին, որպեսզի  հնարավորություն  ունենա  դատական  կարգով  հարկադրել  կնքելու 
պայմանագիրը։
  Այսինքն՝  այս  դեպքում  կա  պետության  կողմից  փոխհատուցման երաշխիք։
 Սակայն երբ ձեռք բերողը պայմանագրի համաձայն, պարտավորվում  է  փոխհատուցման  դիմաց  հանձնել  գույք,  այս  դեպքում  պետության 
կողմից վերահսկողության ոչ մի միջոց չի սահմանվում։
 Որպես ապացույց՝ ներկայացնենք  հետևյալ  դեպքը․  ՀՀ  կառավարության  վերոնշյալ  որոշումների, 
մասնավորապես Ֆիրդուսի 6 հասցեի բնակելի շենքի բնակիչների և կառուցապատող «Գլենդել Հիլզ» ընկերության միջև կնքված պայմանագրի համաձայն՝ 
3-ամյա շինարարությունից հետո պետք է տրամադրվեր նորակառույց շենքում 
բնակարաններ  սեփականության  իրավունքով,  որի  վերջնաժամկետը  2010  թ. 
էր։
 Այդ ընթացքում ընկերությունը ֆինանսական խնդիրների պատճառով ճանաչվեց  սնանկ  և  դադարեցրեց  շինարարությունը,  որի  արդյունքում  տասնյակ 
ընտանիքներ մնացին անօթևան։
 Խնդրի լուծման համար առաջարկվում է, որ 
բոլոր այն դեպքերում, երբ սեփականության օտարման դիմաց մասնավոր ընկերության և սեփականատիրոջ միջև կնքված պայմանագրի համաձայն՝ ձեռք 
բերողը  պարտավորվում  է  գույք  հանձնել  սեփականատիրոջը,  պետությունը 
պետք  է  հանդես  գա  երաշխավոր՝  ՀՀ  քաղաքացիական  օրենսգրքի  375-րդ 
հոդվածի համաձայն, ընդ որում՝ պարտատիրոջ (տվյալ դեպքում օտարվող սեփականության  սեփականատիրոջ)  առջև  պարտավորվի  պատասխանատվություն կրել պարտապանի (տվյալ դեպքում՝ ձեռք բերողի) կողմից՝ իր պարտավորությունները  լրիվ  կատարելու  համար։
  Այս  լուծման  տրամաբանությունն 
այն է, որ վերջին հաշվով պետության որոշման հիման վրա է անձի սեփականության օտարումը համարվում բացառիկ՝ գերակա հանրային շահ։
 Եթե փորձենք համեմատական անցկացնել այլ պետություններում այս հիմնախնդիրների  վերաբերյալ  եղած  իրավակարգավորումների  հետ,  ապա  կստանանք  հետևյալ պատկերը։
 Նախ ԱՄՆ-ում մինչև սեփականության հարկադիր օտարման 
մասին  որոշումը  կայացնելը  և  դրանից  հետո,  այսինքն՝  այդ  գործընթացի  ամբողջ  ընթացքում  ընդգրկված  պետք  է  լինի  պետության  ներկայացուցիչը,  որի 
գնահատմամբ և համաձայնությամբ միայն ձեռքբերողը պետք է կատարի սեփականատիրոջ վնասների հաշվարկն ու փոխհատուցման կարգը՝ վերահսկողություն  սահմանելով  այս  ամբողջ  գործընթացի  վրա7։
  Իտալիայում  օրենքը 
պարտավորեցնում  է  ձեռք  բերողին  պետության  վերահսկողության  ներքո 
օտարվող սեփականության դիմաց տալ դրա շուկայական արժեքից 1,5-3 անգամ  ավել  հատուցում,  ինչի  շնորհիվ  կողմերը  կխուսափեն  հարցը  դատական 
կարգով  լուծելու  խնդից8։
  Այս  պարագայում,  փաստորեն,  Իտալիայի  օրենսդրությունը  հնարավորություն  է  ընձեռում  նախնական  ուսումնասիրության  հիման վրա կատարելու տրվելիք փոխհատուցման չափի հաշվարկը, որը իմպերատիվ կերպով նվազ չի լինելու, քան օտարվող սեփականության շուկայական 
արժեքի  50%  ավել  վճարումը  և  միաժամանակ  չի  կարող  գերազանցել  նույն 
արժեքի եռապատիկը, իսկ այս սահմաններում փոխհատուցման չափը կորոշվի՝  ամեն  կոնկրետ  դեպքի  առանձնահատկություններն  ու  վնասների  չափը 
հաշվի առնելով։
Ամփոփելով  միջազգային  պրակտիկայի  իրավակարգավորումների  գործուն մեխանիզմների հետ համեմատական վերլուծությունը՝ հանգում ենք այն 
եզրակացության, որ մեր քննարկման օբյեկտի վերաբերյալ առաջադրված մոտեցումները ամբողջապես բխում են միջազգային իրավական փաստաթղթերի, 
Հայաստանի  Հանրապետության  քաղաքացիական  օրենսդրության  սկզբունքների,  ֆիզիկական  և  իրավաբանական  անձանց  սեփականության  իրավունքի 
իրականացման և պաշտպանության էությունից։
Դավիթ Բակլաչյան 
ՀԱՍԱՐԱԿՈՒԹՅԱՆ և ՊԵՏՈՒԹՅԱՆ ԿԱՐԻՔՆԵՐԻ ՀԱՄԱՐ ՍԵՓԱԿԱՆՈՒԹՅԱՆ  
ՕՏԱՐՄԱՆ ԿԱՐԳՆ ՈՒ ՀԻՄՆԱԽՆԴԻՐՆԵՐԸ 
Բանալի բառեր՝ Հանրային գերակա շահ,  սեփականության օտարում,  Մարդու իրավունքների Եվրոպական Դատարան, Կառավարության որոշում,  փոխհատուցում 
Ամփոփագիր 
։
