ԳԵՆԴԵՐԱՅԻՆ ՀԱՎԱՍԱՐՈՒԹՅԱՆ ԱՐԴԻ ՀԻՄՆԱԽՆԴԻՐՆԵՐԸ ՀԱՅԱՍՏԱՆԻՀԱՆՐԱՊԵՏՈՒԹՅՈՒՆՈՒՄՄեր  ժամանակներում  գենդերային  հավասարության  և  գենդերային  քաղաքականությանն  առնչվող  հարցադրումները  համարժեք  և  միասնական  չեն  ընկալվում,ինչի համատեքստում բախվում ենք իրավակիրառ բազում խնդիրների, ինչն էլ պայմանավորել է սույն հետազոտության անհրաժեշտությունը։
Նախ հարկ է ներկայացնել «գենդեր» եզրույթի էությունը և այն համատեքստը,որում այն գործածվում է սույն հոդվածում։
 Ինչպես նշում է Ռիչարդ Ուդրին. «Գենդերըկենսաբանական  սեռի  և  վարքագծի  հարաբերակցությունն  է.  գենդերային  տեսությունը բացահայտում է այդ հարաբարեկցությունը»։
 Վերջինս նշում է նաև, որ գոյությունունեն երկու հիմնական տեսություն` կենսաբանական և սոցիալական [1]։
 Համաձայնմեկ այլ սահմանման՝ գենդերը կանանց և տղամարդկանց սոցիալապես ձևավորվածսահմանումն  է։
  Դա  սեռը  չէ  (կանանց  և  տղամարդկանց  կենսաբանական  հատկանիշները)։
 Գենդերը սահմանվում է որպես հասարակությունում, հանրային և մասնավոր կյանքում կանանց և տղամարդկանց վերագրված խնդիրների, գործառույթներիև դերերի հայեցակարգ [2]։
 Համամիտ լինելով այս սահմանումների հետ և կատարելով որոշակի ընդհանրացում՝ կարող ենք արձանագրել, որ միջազգային իրավականև  սոցիոլոգիական  գրականության  մեջ,  անգամ  իրավական  ակտերում  «գենդեր»եզրույթը  «սեռ»  եզրույթի  հոմանիշը  չէ,  քանի  որ  ունի  սոցիալական  բաղադրիչ  ևկապված  է  այն  հարցադրման  հետ,  թե  ինչպես  է  անձը  իրեն  ընկալում  հասարակությունում։
  Սակայն,  հաշվի  առնելով  Հայաստանի  մշակութային  համատեքստումգենդեր և սեռ եզրույթների տարբերակման ժամանակավրեպությունը և այս պահինհասարակության  կողմից  այդ  տարբերությունն  ու  դրանից  բխող  հետևանքներնընդունելու անպատրաստությունը, նպատակահարմար ենք գտնում սույն հոդվածումներկայացնել «գենդեր» եզրույթը որպես բավականաչափ մոտ «սեռ» եզրույթին, իսկգենդերային տարբերությունները բնորոշել որպես սեռերի միջև առկա սոցիալականև կենսաբանական տարբերությունների ամբողջություն։
Գենդերային հավասարության, ինչպես նաև կանանց ու տղամարդկանց իրավահավասարության  հիմնախնդիրների  լուծումը  հատկապես  19-րդ  դարավերջից  կանանց  ընտրական  իրավունք  վերապահելու  գործընթացի  մեկնարկից  եղել  և  շարունակում է մնալ թե՛ երկրների ներպետական, թե՛ միջազգային իրավական հիմնականնպատակներից մեկը։
 19-րդ դարից մինչ այսօր գենդերային հավասարության ոլորտում  կատարվել  է  ծավալուն  աշխատանք,  սակայն  այսօր  էլ  զարգացող  մեծաթիվերկրներում,  որոնց  մշակութային  համակարգերին  մշտապես  բնորոշ  է  եղել  ընտանիքում և հասարակությունում տղամարդու իշխող դերը կամ նահապետական սովորույթներով պայմանավորված շեղումները, առկա են բազում հիմնախնդիրներ։
 Այդպիսի երկրների թվին կարող ենք դասել նաև Հայաստանը, որտեղ այդ առնչությամբառկա հիմնախնդիրները նպատակահարմար ենք համարում քննության առնել սույնհոդվածում։
Անդրադառնալով  Հայաստանի  Հանրապետությունում  գենդերային  հավասարությանը, նախ, կցանկանայինք ընդգծել առհասարակ «գենդերային իրավահավասարություն»  և  «գենդերային  հավասարություն»  եզրույթների  տարբերություններիսահմանները  և  բացահայտել,  թե  ինչպես  են  ընկալվում  այդ    եզրերն  ազգայինօրենսդրությունում։
 Ինչպես նշում է Ն. Շվեդովան. «...գենդերային հավասարությունըհասարակության  կողմից  կանանց  և  տղամարդկանց  միջև  նմանությունների  ևտարբերությունների,  նրանց  զբաղեցրած  տարբեր  սոցիալական  դերերի  հավասարաչափ գնահատումն է» [3]։
 Համամիտ լինելով այս սահմանմանը, կարող ենք ասել,որ  «գենդերային  հավասարություն»  եզրույթը  ոչ  այլ  ինչ  է,  քան  հասարակականգիտակցության և հասարակական մտքի արտացոլում․ այն է՝ ինչպես է հասարակությունն իր համար սահմանում սեռերի փոխհարաբերության բնույթը։
Հասարակական գիտակցության և մտքի ձևավորումը մեծապես կապված է նաևսովորույթների և մշակույթի հետ՝ եվրոպական գենդերային էգալիտարիզմից մինչևասիական մշակութային այնպիսի համակարգեր, որոնցում բացառվում է, որ կանանքև  տղամարդիկ  գտնվեն  սոցիալական  միատեսակ  հարթության  վրա։
  ՀայաստանիՀանրապետության  մասին  խոսելիս  նշենք,  որ  առկա  է  կանանց  և  տղամարդկանցսոցիալական, ինչպես նաև հասարակությունում զբաղեցրած դերի մասին պատկերացումների դրական տեղաշարժ, ինչը պայմանավորված է նաև պետական և տեղականինքնակառավարման  մարմիններում  իգական  սեռի  մեծաթիվ  ներկայացուցիչներիառկայությամբ։
  Սակայն  անհրաժեշտ  է  ընդգծել  նաև,  որ  մեր  մշակութային  համատեքստում առկա են հասարակությունում կնոջ զբաղեցրած տեղի մասին կարծրացածմի  շարք  պատկերացումներ,  որոնց  պատճառով  չենք  կարող  խոսել  եվրոպականգենդերային էգալիտարիզմի հետ անգամ մոտ հարթության վրա գտնվելու մասին։
 Ինչվերաբերում  է  «գենդերային  հավասարություն»  և  «գենդերային  իրավահավասարություն»  եզրույթների  հարաբերակցությանը,  ապա  նշենք,  որ  ի  տարբերություն«գենդերային  հավասարություն»  եզրույթի,  «գենդերային  իրավահավասարություն»եզրն  արդեն  կարող  ենք  բնորոշել  որպես  հասարակության  մեջ  սեռերի  փոխհարաբերության  կառուցման  սկզբունք՝  սահմանված  պետության  կողմից։
  Բացի  այդ,«գենդերային իրավահավասարություն» եզրույթն իմաստով ավելի նեղ է, քան «գենդերային հավասարություն»-ը։
Այժմ ներկայացնենք վերոհիշյալ եզրույթների օրենսդրական հիմքերը և դրանցվերլուծությանը։
 Համաձայն «Կանանց և տղամարդկանց հավասար իրավունքների ևհավասար հնարավորությունների ապահովման մասին» օրենքի 3-րդ հոդվածի 1-ինմասի 9-րդ կետի՝ «գենդերային հավասարություն» եզրույթի ներքո հասկանում ենքկանանց  և  տղամարդկանց  իրավական  հավասար  կարգավիճակ  և  դրա  իրականացման համար հավասար հնարավորություններ, որոնք ընձեռվում անձանց՝ անկախսեռից  ազատորեն  օգտագործելու  իրենց  ունակությունները  քաղաքական,  տնտեսական, սոցիալական, մշակութային և հասարակական կյանքի այլ ոլորտներում մասնակցություն  ունենալու  համար։
  «Գենդերային  իրավահավասարություն»  եզրույթըհամաձայն նույն օրենքի 3-րդ հոդվածի 1-ին մասի 10-րդ կետի՝ օրենքի առաջ կանանցև տղամարդկանց իրավունքների, պարտականությունների և պատասխանատվության  հավասարությունն  է`  օրենքով  սահմանված  բացառությունների  հաշվառմամբ։
«Գենդերային  իրավահավասարություն»  եզրույթի  օրենսդրական  սահմանմաննառնչվող հարցեր չեն առաջանում՝ հատկապես հաշվի առնելով այն հանգամանքը, որնշվում  է  օրենքով  սահմանված  բացառությունների  հնարավորությունը,  քանի  որկանանց և տղամարդկանց միջև օբյեկտիվորեն առկա տարբերությունները մի շարքդեպքերում  պահանջում  են  իրավունքների,  ազատությունների  և  հատկապես  պարտականությունների տարբեր ծավալների սահմանում։
 Ինչ վերաբերում է «գենդերայինհավասարություն» եզրույթի օրենսդրական սահմանմանը, ապա առկա են որոշակիխնդիրներ։
  Փաստորեն,  հասկացության  օրենսդրական  սահմանումը  «գենդերայինհավասարություն»  և  «գենդերային  իրավահավասարություն»  եզրույթների  հարաբերակցության համատեքստում «գենդերային հավասարություն» եզրույթն առավել լայնէ ճանաչում միայն այնքանով, որքանով այն բովանդակում է նաև իրավունքների ևազատությունների  իրականացման  հավասար  հնարավորությունների  սահմանում։
Կարծում  ենք,  որ  նման  սահմանումը  չափազանց  նեղ  է,  և  այն  առավել  համապատասխանում է հենց կանանց և տղամարկանց համար իրավունքների և ազատությունների  իրացման  հավասար  հնարավորությունների  ամրագրում  հասկացությանը,բայց ոչ «գենդերային հավասարություն» եզրույթին, որը չափազանց լայն է։
Անդրադառնանք նաև «գենդերային խտրականություն» եզրույթի օրենսդրականհիմքերին՝  հետագայում  իրավական  մի  շարք  ակտերում  պարունակվող  դրույթներըգենդերային խտրականություն որակելու անհրաժեշտության համատեքստում։
 Համաձայն «Կանանց և տղամարդկանց իրավունքների և հավասար հնարավորություններիապահովման  մասին»  օրենքի  3-րդ  հոդվածի  1-ին  մասի  2-րդ  կետի՝  գենդերայինխտրականությունը լինում է ուղղակի և անուղղակի։
 Այն սահմանվում է որպես սեռիհատկանիշով  անձանց  իրավունքներն  ու  շահերը  սահմանափակող  ցանկացածտարբերակում, բացառում կամ նախապատվություն, որն ուղղված է կամ հանգեցնումէ քաղաքական, տնտեսական, սոցիալական, մշակութային և հասարակական կյանքիայլ  ոլորտներում  կանանց  և  տղամարդկանց  իրավահավասարության  ճանաչման,օգտագործման կամ իրականացման սահմանափակման կամ վերացման։
Համեմատական  անցկացնենք  սույն  բնորոշման  և  միջազգային  իրավականակտերում ամրագրված, ինչպես նաև տեսական որոշ սահմանումների հետ։
 Առաջինհերթին  նշենք  «Կանանց  նկատմամբ  խտրականության  բոլոր  ձևերի  վերացմանմասին» կոնվենցիայում առկա սահմանումը։
 Համաձայն վերոնշյալ կոնվենցիայի 1-ինմասի  1-ին  հոդվածի`  Կոնվենցիայի  նպատակների  համար  «կանանց  նկատմամբխտրականություն» հասկացությունը նշանակում է սեռի հիմքով ցանկացած տարբերակում,  բացառում  կամ  սահմանափակում,  որը  նպատակ  ունի  կանանց  համարսահմանափակել  կամ  վերացնել  քաղաքական,  տնտեսական,  սոցիալական,  մշակութային,  քաղաքացիական  կամ  ցանկացած  այլ  բնագավառում  տղամարդկանց  ևկանանց` անկախ ամուսնական կարգավիճակից, հավասարության հիմքով, մարդուիրավունքների ու հիմնարար ազատությունների ճանաչումը և կանանց կողմից այդիրավունքների  ու  ազատությունների  իրականացումը  կամ  դրանցից  օգտվելը  [4]։
Որոշակի համեմատական անցկացնելով վերոնշյալ սահմանումների միջև, կարող ենքարձանագրել  դրանց  հիմնական  տարբերությունը․  «Կանանց  և  տղամարդկանցհավասար իրավունքների և հավասար հնարավորությունների ապահովման մասին»ՀՀ օրենքը խտրականությունը սահմանում է սոսկ որպես իրավունքներն ու շահերըսահմանափակող  տարբերակում,  բացառում  կամ  նախապատվություն,  մինչդեռԿոնվենցիան  խտրականությունը  սահմանում  է  որպես  ցանկացած  տարբերակում,բացառում  կամ  սահմանափակում։
  Իբրև  գենդերային  խտրականություն  եզրույթիտեսական մեկնաբանություն, Ա. Մաքսիմովը նշում է. «…խտրականությունը բացարձակ  արտահայտությամբ  ունի  երկու  հիմնական  ձև՝  ֆորմալ  և  նյութական։
  Ֆորմալխտրականություն ասելով հասկանում ենք պետության կամ հասարակության կողմիցորոշակի  կատեգորիայի  մարդկանց  իրավունքների  և(կամ)  ազատությունների  սահմանափակում, ինչը կարող է լինել թե՛ օրենսդրորեն ամրագրված, թե՛ սահմանվածհասարակության սովորույթներով։
 Նյութական խտրականություն ասելով հասկանումենք  մարդկանց  իրավունքների  սահմանափակմանն  ուղղված  կոնկրետ  գործողություններ`  դրա  համար  ձևականորեն  սահմանված  հիմքերի  բացակայության  պարագայում» [5]։
 Եթե երկրորդն ակնհայտ իրավախախտում է և վերլուծության ու համեմատության համար այդքան էլ հետաքրքրական չէ, ապա ֆորմալ խտրականությանսահմանման մեջ ուշադրություն պետք է դարձնենք հատկապես այն հանգամանքին,որ սահմանափակումը կարող է սահմանվել նաև հասարակության սովորույթներով։
Այսպիսով, կարող ենք արձանագրել, որ ազգային օրենսդրական սահմանման հիմնական տարբերությունը կոնվենցիայի սահմանումից և վերոնշյալ տեսական մեկնաբանությունից այն է, որ կոնվենցիան և մեկնաբանությունը բովանդակում են «խտրականություն»։
  Հետևաբար,  «գենդերային  խտրականություն»  եզրույթն  առավել  լայնծավալ  ունի,  քան  ազգային  օրենսդրությունը։
  Վերջինս,  խտրականությունը  բնորոշելով  որպես  իրավունքները  և  շահերը  սահմափակող  ցանկացած  տարբերակում,բացառում կամ նախապատվություն, խնդիրը տեղափոխում է բացառապես իրավական ոլորտ, մինչդեռ ոչ պակաս կարևոր է գենդերային խտրականության բացառումըև  դրա  դեմ  պայքարը  նաև  հասարակական  կյանքի  այնպիսի  ոլորտներում,  որոնքամբողջովին  չեն  կարգավորվում  իրավական  նորմերով։
  Կարևոր  է  նաև  հասարակության  գիտակցության  մեջ  փոփոխությունների  կատարելու  անհրաժեշտությունը,ինչն  առավել  լայն  և  ընգրկուն  է,  քան  իրավական  նորմերում  առկա  կարգավորումները։
Հաշվի առնելով վերոնշյալը, անհրաժեշտ ենք համարում փոփոխություն կատարել  «Կանանց  և  տղամարդկանց  հավասար  իրավունքների  և  հավասար  հնարավորությունների  ապահովման  մասին»  ՀՀ  օրենքի  3-րդ  հոդվածի  1-ին  մասի  2-րդկետում՝ «գենդերային խտրականություն» եզրույթը սահմանելով  որպես «ցանկացածտարբերակում,  բացառում  կամ  նախապատվություն,  որն  ուղղված  է  կամհանգեցնում է քաղաքական, տնտեսական, սոցիալական, մշակութային և հասարակական  կյանքի  այլ  ոլորտներում  կանանց  և  տղամարդկանց  իրավահավասարության  ճանաչման,  օգտագործման  կամ  իրականացման  սահմանափակման կամ վերացման», այլ ոչ միայն շահերի կամ իրավունքների սահմանափակում։
Այս  դեպքում  խտրականության  վերացմանն  ուղղված  քայլերն  ու  միջոցառումներնարդյունավետ կլինեն ոչ միայն իրավական բարեփոխումներ իրականացնելու և սույնոլորտի  կարգավորման  համար  ամուր  իրավական  հիմք  ստեղծելու,  այլև  հասարակական  կարծիքի  և  գիտակցության  մեջ  փոփոխություններ  կատարելու  համատեքստում։
Առկա է դիտարկում նաև՝ կապված նույն օրենքի 6-րդ հոդվածի 4-րդ մասի 1-ինկետի հետ, ըստ որի՝ կանանց և տղամարդկանց հարաբերությունների կարգավորմանհարցերում տարբերությունների սահմանումը խտրականություն չէ` պայմանավորվածհղիությամբ և ծննդաբերությամբ, երեխայի խնամքով և կրծքով կերակրելով։
 Կարծումենք,  որ  ձևակերպումն  այնքան  էլ  հաջող  չէ,  քանի  որ  ըստ  վերոնշյալ  սահմանման՝ստացվում է, որ կարգավորվող հարաբերությունների սուբյեկտ կարող են լինել միայնմի  կողմից  կինը,  մյուս  կողմից՝  տղամարդը,  մինչդեռ  հնարավոր  է  իրավիճակ,  երբնմանօրինակ հարաբերության սուբյեկտ լինեն իգական սեռի երկու ներկայացուցիչ,կամ էլ մի կողմից իգական և արական սեռի ներկայացուցիչներ, որոնց հետ հարաբերություններում կսահմանվեն խտրականություն չհանդիսացող տարբերութ-յուններ,մյուս կողմից՝ իգական կամ արական սեռի ներկայացուցիչ կամ ներկայա-ցուցիչներ։
Հաշվի  առնելով  վերոգրյալը,  անհրաժեշտ  ենք  համարում  փոփոխություն  կատարելօրենքի  6-րդ  հոդվածի  4-րդ  մասի  1  կետում՝  վերաձևակերպելով  հետևյալ  կերպ.«կանանց  և  տղամարդկանց  հետ  հարաբերությունների  կարգավորման  հարցերում տարբերությունների սահմանումը` պայմանավորված հղիությամբ և ծննդաբերությամբ, երեխայի խնամքով և կրծքով կերակրելով»։
Գենդերային հավասարության հիմնախնդիրներին առնչվող դրույթներ է պարունակում  նաև  ՀՀ  հիմնական  օրենքը՝  սահմանադրությունը։
  Համաձայն  ՀՀ  սահմանադրության  30-րդ  հոդվածի՝  կանայք  և  տղամարդիկ  իրավահավասար  են։
  Հաշվիառնելով  ազգային  օրենսդրությունում  այնպիսի  դրույթներ,  ինչպիսիք  են  «Զինվորական ծառայության և զինծառայողի կարգավիճակի մասին» օրենքի 19-րդ հոդվածիառաջին  մասը,  որը  պարտադիր  զինվորական  ծառայության  պարտականություն  էսահմանում  արական  սեռի  ներկայացուցիչների  համար,  ՀՀ  քաղաքացիականօրենսգրքի 1081-րդ հոդվածի 2-րդ մասի 3-րդ կետը, որի համաձայն կանանց համարտուժողի  (կերակրողի)  մահվան  դեպքում  ցմահ  փոխհատուցման  իրավունքը  առաջացանում է 55 տարեկանից, իսկ տղամարդկանց համար՝ 60,  ինչպես նաև մի շարքայլ  նորմերի  առկայությունը,  որոնք  կանանց  և  տղամարդկանց  համար  համապատասխան  հիմքերի  առկայությամբ  կամ  դրանց  բացակայությամբ  սահմանում  ենիրավունքների կամ պարտականությունների ոչ հավասար ծավալ, կարծում ենք, որՀՀ սահմանադրության 30-րդ հոդվածը պետք է սահմանի օրենքով նախատեսվածդեպքերում կանանց և տղամարդկանց իրավունքների և պարտավորությունների ոչհավասար բաշխման և բացառությունների հնարավորություն։
 Սա անհրաժեշտ ենքհամարում նաև կանանց և տղամարդկանց միջև բացարձակ իրավահավասարությանանհնարինության  և  աննպատակահարմարության  համատեքստում։
  Ճիշտ  է,  «Կանանց և տղամարդկանց իրավունքների և հավասար հնարավորությունների ապահովման մասին» ՀՀ օրենքի 3-րդ հոդվածի 1-ին մասի 10-րդ կետը սահմանում է բացառությունների  հնարավորությունը,  սակայն  հաշվի  առնելով  այն  հանգամանքը,  որիրավունքների տարբեր ծավալ նախատեսող դրույթ է պարունակում այնպիսի կարևորություն  ունեցող  նորմատիվ  իրավական  ակտ,  ինչպիսին  է  ՀՀ  քաղաքացիականօրենսգիրքը,  բացառությունների  սահմանման  հնարավորությունն  անհրաժեշտ  ենքհամարում ամրագրել հենց հիմնական օրենքում։
Սահմանադրության՝ առանց բացառությունների սահմանման հնարավորության30-րդ  հոդվածը  որոշակի  հակասության  մեջ  է  մտնում  սահմանադրության  86-րդհոդվածի  հոդվածի  հետ,  ըստ  որի՝  տնտեսական,  սոցիալական  և  մշակութայինոլորտներում  պետության  քաղաքականության  հիմնական  նպատակներից  է  նաևկանանց և տղամարդկանց միջև փաստացի հավասարության խթանումը։
 «Փաստացիհավասարություն»  եզրույթը  իմաստային  առումով  արտացոլում  է  ոչ  թե  «իրավահավասարություն»,  այլ  «սոցիալական  հավասարություն»  եզրույթի  բովանդակությունը։
  Այս  դեպքում  հակադրություն  կա  «իրավահավասարություն»  և  «փաստացիհավասարություն»  եզրույթների  և  դրանց  բովանդակություն  միջև։
  Կանանց  ևտղամարդկանց  միջև  փաստացի  հավասարության  ապահովման  համար  մի  շարքդեպքերում  կանանց  և  տղամարդկանց  միջև  շեղումներ  են  անհրաժեշտ  իրավահավասարության  սկզբունքից։
  Որպես  օրինակ  բերենք  ընտրական  օրենսգիրքը։
Համաձայն  «Ընտրական  օրենսգիրք»  սահմանադրական  օրենքի  83-րդ  հոդվածի՝կուսակցության,  կուսակցությունների  դաշինքի  և  դաշինքում  ընդգրկված  կուսակցություններից յուրաքանչյուրի համապետական ընտրական ցուցակի առաջին մասումառաջին  համարից  սկսած՝  ցանկացած  ամբողջ  թվով  եռյակներում  (1-3,  1-6,  1-9  ևայդպես շարունակ` մինչև ցուցակի ավարտը) յուրաքանչյուր սեռի ներկայացուցիչներիթիվը  չպետք  է  գերազանցի  70  տոկոսը։
  Նման  դրույթը  հակասում  է  սեռերի  միջևբացարձակ  իրավահավասաթյան1  սկզբունքին,  սակայն  դրա  գոյությունն  օբյեկտիվորեն անհրաժեշտ է, քանզի դրա և նմանօրինակ այլ դրույթների բացակայությանպարագայում  խստ  սակավ  կլիներ  պետական  և  տեղական  ինքնակառավարմանմարմիններում  կանանց  թվաքանակը`  պայամանավորված  հայ  կականց՝  քաղաքականությանը և առհասարակ հանրային գործունեությանն առնչվող հասարակական ևմշակութային ըմբռնումների և կարծրատիպերի համատեքստում։
 Վերոնշյալ հանգամանքները ևս մեկ անգամ հաստատում են, որ սահմանադրության 30-րդ հոդվածումանհրաժեշտ է փոփոխություն կատարել։
Որպես  խտրականության  օրինակ  անդրադառնանք  ՀՀ  քաղաքացիականօրենսգրքի  1081-րդ  հոդվածին  (կերակրողի  մահվան  հետևանքով  վնաս  կրածանձանց վնասը հատուցելը)։
 Համաձայն այս հոդվածի 2-րդ մասի 3-րդ կետի՝ վնասըհատուցվում  է  55  տարեկանից  մեծ  կանանց  և  ցմահ՝  60  տարեկանից  մեծ  տղամարդկանց։
  Հարց  է  առաջանում,  թե  օբյեկտիվ  ինչ  հանգամանք  կարող  է  հիմքծառայել նման դրույթի սահմանման համար։
 Այդպիսին կարող էր լինել Հայաստանումկյանքի  միջին  տևողության  տարբերությունը  սեռերի  միջև  հօգուտ  տղամարդկանց,սակայն  2015  թվականին  Հայաստանի  Հանրապետությունում  կյանքի  միջինտևողությունը տղամարդկանց համար կազմել է 71.6, իսկ կանանց համար` 77.7 տարի[6]։
  Նշենք  նաև,  որ  «Պետական  կենսաթոշակների  մասին»  օրենքի  9-րդ  հոդվածիհամաձայն՝  տարիքային  աշխատանքային  կենսաթոշակը  թե՛  կանանց,  թե՛  տղամարդկանց  համար  սահմանվում  է  63  տարեկանից  և  առկա  չէ  կենսաթոշակայինտարբեր  տարիքներով  պայմանավորված  օբյեկտիվ  անհրաժեշտություն։
  Կարծումենք, որ վերոհիշյալ դրույթի ամրագրման համար հիմք է հանդիսացել համապատասխան տարիքային խմբում (65-75 տարեկան) կանանց և տղամարկանց աշխատունակությունը և սույն տարիքային խմբում տնտեսապես ակտիվ և ոչ ակտիվ բնակչությանհարաբերակցությունն  ըստ  սեռերի։
  Սույն  գործոնի  ուսումնասիրման  և  դրանով  ՀՀքաղաքացիական  օրենսգրքի  1081-րդ  հոդվածի  2-րդ  մասի  3-րդ  կետի  բովանդակության հիմնավորումը խտրականություն որակելու համատեքստում անհրաժեշտ ենքհամարում ուսումնասիրել վիճակագրությունը [7]։
 Համաձայն ՀՀ ազգային վիճակագրական  ծառայության  տվյալների՝  2016  թվականին  Հայաստանում  տնտեսապեսակտիվ  բնակչությունը  65-75  տարեկանների  տարիքային  խմբում  կանանց  համարկազմում է 26.6 %, տղամարդկանց համար` 45 %։
 Առաջին հայացքից կարող է թվալ,թե, հաշվի առնելով սույն հանգամանքը, ՀՀ քաղաքացիական օրենսգրքի վերոնշյալդրույթը  պայմանավորված  է  օբյեկտիվ  հիմքերով,  սակայն  կցանկանանք  քննարկելնաև, թե ինչ հիմքերով է պայմանավորված նշված տարիքային խմբում սույն սեռայինխզվածքը,  և  արդյոք  այդ  հիմքերով  օրենսգրքի  վերոնշյալ  դրույթի  հիմնավորումը1  Սույն  հոդվածի  նպատակների  համար  «կանանց  և  տղամարդկանց  միջև  բացարձակ  իրավահավասարություն»  եզրույթի  ներքո  հասկանում  ենք  ՀՀ  սահմանադրության  30-րդ  հոդվածում  բովանդակված  նորմը՝  բացառություններ  սահմանելու  հնարավորություն  պարունակող  դրույթի  բացակայության պարագայում։
գենդերային  խտրականություն  չէ։
  Նույն  վիճակագրությամբ  ուսումնասիրելով  նաևտնտեսապես  ոչ  ակտիվ  բնակչության  հետ  կապված  տվյալները՝  նկատում  ենք,  որկանանց պարագայում տնտեսապես ոչ ակտիվ բնակչության 48 %-ը տնային տնտեսվարող է։
 Հաշվի առնելով նաև այն հանգամանքը, որ ուսումնասիրվող տարիքայինխմբում  կանանց  մոտ  հիմնականում  բացակայում  են  տնտեսապես  ոչ  ակտիվբնակչության  կազմում  ընդգրկվելու  համար  անհրաժեշտ  կենսաբանական  գործոնները (ծննդաբերություն, երեխային կրծքով կերակրել և այլն), կարող ենք արձանագրել,  որ  ուսումնասիրվող  տարիքային  խմբում  կանանց`  տնտեսապես  ոչ  ակտիվբնակչության  կազմում  գտնվելու  հանգամանքն  առավելապես  պայմանավորված  էկնոջ`  հասարակության  մեջ  զբաղեցրած  դերի  մասին  կարծրատիպերով  և  տնայինտնտեսությունը վարելու անհրաժեշտությամբ։
 Կարծում ենք, որ նմանօրինակ հիմքովտարբերակումը  խտրականություն  է,  քանի  որ  պայմանավորված  չէ  հղիությամբ,ծննդաբերությամբ,  երեխայի  խնամքով  կամ  կրծքով  կերակրելով,  վերարտադրողական  առողջության  պահպանմամբ,  կենսաբանական  որևէ  այլ  առանձնահատկությամբ  կամ  այնպիսի  հիմքով,  որը  սահմանված  է  «Կանանց  և  տղամարդկանցհավասար իրավունքների և հավասար հնարավորությունների ապահովման մասին»օրենքով։
  Հաշվի  առնելով  վերոնշյալը,  անհրաժեշտ  ենք  համարում  փոփոխությունկատարել  ՀՀ  քաղաքացիական  օրենսգրքի  1081-րդ  հոդվածի  2-րդ  3-րդ  կետում,  ևկանանց ու տղամարդկանց համար տուժողի (կերակրողի) մահվան դեպքում վնասիցմահ հատուցման իրավունքի ծագման համար սահմանել նույն տարիքը։
Կցանկանանք անդրադառնալ նաև «Զենքի մասին» օրենքի 24-րդ հոդվածին (ՀՀքաղաքացիների կողմից զենք գործադրելը)։
 Համաձայն սույն հոդվածի՝ արգելվում էհրազեն  գործադրել  կանանց,  հաշմանդամության  ակնհայտ  նշաններ  ունեցողանձանց և անչափահասների նկատմամբ, եթե վերջիններիս տարիքն ակնհայտ է կամհայտնի  է  հրազեն  գործադրողին՝  բացառությամբ  նրանց  կողմից  զինված  կամխմբակային  հարձակման  կամ  զինված  դիմադրության  դեպքերի,  ինչպես  նաևմարդկանց զգալի կուտակումների ժամանակ, երբ հրազենի գործադրումից կարող ենտուժել  այլ  անձինք։
  Հարց  է  առաջանում,  թե  որն  է  կանանց  նկատմամբ  հրազենգործադրելու արգելքի անհրաժեշտությունը պայմանավորող օբյեկտիվ հիմքը։
 Կարողենք  ենթադրել,  որ  հիմք  կարող  է  լինել  դեպքերի  մեծամասնությունում  կանանց`ֆիզիկապես  տղամարդկանցից  առավել  թույլ  լինելու  հանգամանքը,  սակայն  զենքգործադրողը  կարող  է  լինել  նաև  իգական  սեռի  ներկայացուցիչ,  և  տվյալ  դեպքումխոսք չի կարող լինել վերոնշյալ հանգամանքի մասին։
 Կարող է հարց առաջանալ նաև՝կապված  կանանց  վերարտադրողական  առողջության  հետ։
  Պետք  է  նշենք,  որհրազենը  Հայաստանի  Հանրապետությունում  օրինական  հիմքերով  հիմնականումգործադրվում  է  ոստիկանական  մարմինների  ծառայողների  կողմից,  իսկ  տվյալպարագայում խնդիրն արդեն կապված է ոչ թե վերարտադրողական արտադրության,այլ  Հայաստանում  ոստիկանական  մարմինների  ծառայողների  հրազենի  գործադրմանն  առնչվող  ոչ  բավարար  չափով  պատրաստվածությանը  և  պարբերականպրակտիկայի  բացակայությանը,  որը  մեր  օրերում  կարող  է  իրագործվել  տեխնոլոգիական  զարգացումների  համատեքստում։
  Հաշվի  առնելով  վերոգրյալը,  կարծումենք,  որ  «Զենքի  մասին»  օրենքի  24-րդ  հոդվածը  պետք  է  փոփոխվի  և  բացառվիբովանդակված արգելքը` կապված կանանց նկատմամբ հրազեն գործադրելու հետ։
Քննարկելով  գենդերային  հավասարության  հետ  կապված  օրենսդրականխնդիրները, կցանկանանք անդրադառնալ նաև վերահսկողության և մշտադիտարկմանն  առնչվող  հիմնախնդրի։
  Ուսումնասիրելով  Հայաստանի  ՀանրապետությանՄարդու իրավունքների պաշտպանի 2016 և 2017 թթ․ տարեկան հաղորդումները ՀՀմարդու  իրավունքների  պաշտպանի  գործունեության,  մարդու  իրավունքների  ևազատությունների պաշտպանության վիճակի մասին` կարող ենք նկատել, որ երկուհաղորդումներն  էլ  բացարձակապես  նույն  վիճակագրական  տվյալներն  են  պարունակում՝  կապված  կնոջ  նկատմամբ  բռնություն  գործադրելու  կարծրատիպայինմոտեցումների հետ։
 Ըստ էության, չի նկատվել որևէ փոփոխություն [8], ինչն անընդունելի  ենք  համարում  տվյալ  խնդրի  մշտադիտարկման  անհրաժեշտությանպարագայում։
Վերոգրյալը թույլ է տալիս արձանագրել, որ Հայաստանի Հանրապետությունումգենդերային հավասարության հարցում առկա են թե՛ օրենսդրական, և թե՛ մշտադիտարկման  ու  վերահսկողության  զգալի  խնդիրներ,  որոնց  լուծման  համար  անհրաժեշտ է և՛ պետական ու տեղական ինքնակառավարման մարմինների, և՛ քաղաքացիական  հասարակության  անդամների  նպատակաուղղված  և  ներդաշնակ  գործունեությունը։
ԳՐԱԿԱՆՈՒԹՅՈՒՆ[3] Шведова Н. А., Гендерное просвещение։
 просто о сложмом, 2002, 212 с. [7] ՀՀ Ազգային վիճակագրական ծառայություն, «Հայաստանի կանայք և տղամարդիկ 2017»։
[8] ՀՀ Մարդու իրավունքների պաշտպանի տարեկան հաղորդում 2016 թ. ընթացքումՀՀ  Մարդու  իրավունքների  պաշտպանի  գործունեության,  մարդու  իրավունքների  ևազատությունների  պաշտպանության  վիճակի  մասին,  Երևան  2017,  էջ  247։
  ՀՀՄարդու  իրավունքների  պաշտպանի  տարեկան  հաղորդում  2017  թ.  ընթացքում  ՀՀՄարդու  իրավունքների  պաշտպանի  գործունեության,  մարդու  իրավունքների  ևազատությունների պաշտպանության վիճակի մասին, Երևան 2018, էջ 311-2։
Վարտումյան Զավեն ԳԵՆԴԵՐԱՅԻՆ ՀԱՎԱՍԱՐՈՒԹՅԱՆ ԱՐԴԻ ՀԻՄՆԱԽՆԴԻՐՆԵՐԸ ՀԱՅԱՍՏԱՆԻՀԱՆՐԱՊԵՏՈՒԹՅՈՒՆՈՒՄԲանալի բառեր` գենդեր, գենդերային հավասարություն, գենդերայինիրավահավասարություն, գենդերային խտրականություն, սեռ, կին, տղամարդ։
