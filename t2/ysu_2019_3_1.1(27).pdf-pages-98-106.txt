ՍԱՆԱՏՈՐ-ԱՌՈՂՋԱՐԱՆԱՅԻՆ ԾԱՌԱՅՈՒԹՅՈՒՆՆԵՐԻ ԶԱՐԳԱՑՄԱՆ ՀԵՌԱՆԿԱՐՆԵՐԸ ՀԱՅԱՍՏԱՆՈՒՄ ԴԻԼԻՋԱՆ ՔԱՂԱՔԻ ՕՐԻՆԱԿՈՎ Համաշխարհային  տնտեսության  կառուցվածքում  արդյունաբերության  դերիզգալի աճը 20-րդ դարի կեսին հանգեցրեց էկոլոգիական մի շարք հիմնախնդիրների,որոնց  զգալի  մասն  առավել  սուր  է  արտահայտված  «մարդածին  աղտոտմանխնդիրների խտացման միջուկներում»՝ քաղաքներում։
 Միևնույն ժամանակ ուրբանիզացման  բուռն  գործընթացը  նպաստում  է  կյանքի  առավել  ակտիվ  ռիթմով  ևառողջական  բարձր  ռիսկայնության  պայմաններում  իր  գործունեությունը  ծավալողքաղաքային  բնակչության  քանակական  աճին։
  Այս  ամենի  արդյունքում  շարունակաբար աճում է սանատոր-առողջարանային ծառայությունների պահանջարկը, որն,ինչպես  հայտնի  է,  «ծառայությունների  հատուկ  խումբ  է՝  ուղղված  այցելուներիկազդուրման, առողջության վերականգնման ու հիվանդությունների կանխարգելմանպայմանների  ապահովմանը»  [4]։
  Այդպիսի  ծառայությունների  մատուցման  հիմքումմշտապես եղել է բնակլիմայական բարենպաստ պայմանների տարբեր համադրությունների  օգտագործումը,  որոնցով  աչքի  է  ընկնում  նաև  Հայաստանի  Հանրապետության տարածքը։
 Ընդունված է նման համադրություններ ունեցող տարածքները,որտեղ առկա են նաև այդ ռեսուրսների շահագործման համար բավարար ենթակառուցվածքներ, որակել կուրորտներ [6]։
 Համաշխարհային փորձը ցույց է տալիս, որհանգստի  նպատակով  կուրորտներ  են  այցելում  ոչ  միայն  հիվանդ,  այլև  առողջմարդիկ, ինչը զգալի եկամուտ է ապահովում տնտեսվարող սուբյեկտների և տեղական  համայնքների  համար՝  սանատոր-առողջարանային  ծառայությունների  մատուցումը  դարձնելով  զբոսաշրջային  գրավիչ  դեստինացիաների  սոցիալ-տնտեսականզարգացման նախադրյալ։
Աշխարհագրական  դիրքով  և  բնակլիմայական  պայմաններով  պայմանավորված՝ կուրորտները կարող են տարբեր մասնագիտացում ունենալ։
 Առողջարաններիկողմից  օգտագործվող  բնական  գործոնի  վրա  առանձնացնում  են  կուրորտներիհետևյալ տեսակները [7]՝ •  կլիմայական  առողջարաններ,  որոնց  շարքում  յուրահատուկ  տեղ  են  զբաղեցնում լեռնային ենթատիպի կլիմայական առողջարանները,•  բալնեոլոգիական (հանքաջրաբուժական) առողջարաններ,•  ցեխաբուժական առողջարաններ,•  խառը (պարունակում են բուժական մի քանի գործոն)։
Հայտնի է, որ այս առումով, Հայաստանի Հանրապետության բնակլիմայականպայմանները թույլ են տալիս զարգացնել յուրաքանչյուրը։
 Մեր տարածքում հնուց իվեր փորձեր են կատարվել օգտագործելու բնության բազմազանությունն ու ռեսուրսները՝  առողջության  վերականգնման  և  պահպանման  նպատակով։
  Հնագույն  հետքերը հայտնաբերվել են Գառնիում և թվագրվում են 3-րդ դարով։
 Սակայն սանատորառողջարանային  գործի  բուռն  վերելքը  պայմանավորված  է  Հայաստանի  պատմության խորհրդային ժամանակահատվածում տեղի ունեցած զարգացումներով։
 Այդժամանակաշրջանում հիմնված առողջարանները հսկայական ֆինանսական աջակցություն էին ստանում պետությունից՝ որպես առողջ ապրելակերպի քարոզման միջոց։
Ամբողջ  ԽՍՀՄ-ում  ձևավորվում  էին  առողջարանային  քաղաքներ  ու  գոտիներ,ինչպես  Արզնին  ու  Ջերմուկը,  Կիսլովոդսկը,  Բորժոմին,  Եսենտուկին  և  այլն  [8]։
Նմանատիպ  կարևորության  տարածք  էր  նաև  Դիլիջանը։
  Գտնվելով  Հայաստանիամենաանտառապատ  մարզում՝  Տավուշում,  Դիլիջանի  տարածքը  նույնպես  ունիառողջարանային  ծառայությունների  մատուցման  հարուստ  ավանդույթներ։
  Այսպիսով, աշխատանքի նպատակն է վերհանել Դիլիջանի՝ որպես կուրորտային տարածքիսանատոր-առողջարանային  ծառայությունների  զարգացման  նախադրյալները  ևհեռանկարները։
Դեռևս  ԽՍՀՄ  տարիներին  Հայաստանում  կատարված  հետազոտություններիհիման  վրա  երկրում  առանձնացրել  են  կուրորտային  10  գոտիներ՝  իրենց  բուժիչգործոններով [2]`1.  Արզնի  հանքաջրաբուժական  կուրորտ.  հարմարավետ,  լանդշաֆտակլիմայական պայմաններ և սառը, բուժիչ հանքային ջրեր,2.  Բջնի-Արզական-Աղվերան  բալնեոկլիմայական  կուրորտ.  մեղմ,  բարենպաստկլիմա, անտառային հարուստ ծածկ, ֆիզիկա-քիմիական, գազային տարբեր բաղադրությամբ հանքային բազմաթիվ աղբյուրներ,3.  Դիլիջանի  լեռնակլիմայական,  հանքաջրաբուժական  կուրորտ.  Լեռնանտառային բարենպաստ կլիմայական պայմաններ և սառը, կարբոնատային բուժիչ հանքային ջրեր,4.  Լոռու կուրորտային գոտի. լեռնաանտառային բարենպաստ կլիմա, հանքայինջրերի աղբյուրներ, բուժիչ տորֆի հանքաշերտեր,  5.  Ծաղկաձորի  լեռնակլիմայական  կուրորտ.  լեռնաանտառային  բարենպաստկլիմա, անտառածածկի և լեռնային մարգագետինների առկայություն, թեթև իոններովօդի հագեցվածություն և թթվածնի պարունակության  բարձր աստիճան, 6.  Հանքավան-Մարմարիկ հանքաջրաբուժական կուրորտ. բարձրլեռնային գոտուլանդշաֆտակլիմայական բարենպաստ պայմաններ՝ թթվածնով հարուստ, մաքուր օդ,ինչպես նաև ջերմային, կարբոնատային հանքային ջրեր, 7.  Ջերմուկի  կլիմայաբալնեոլոգիական  կուրորտ.  չափազանց  ջերմային,  կարբոնատային հանքային ջրեր և բարձր լեռնային, անտառային կլիմա,8.  Սյունիքի  լեռնակլիմայական  կուրորտ.  բարենպաստ  կլիմա,  հանքային  ջրերիաղբյուրներ,9.  Ստեփանավան-Գյուլագարակ  լեռնակլիմայական,  հանքաջրաբուժական  կուրորտ. չափավոր սառը, անտառային կլիմա, հարուստ բուսականություն, մաքուր օդ,կարբոնատային հանքային ջրեր,10.  Սևանա լճի ավազանի բալնեոկլիմայական կուրորտային գոտի. բարենպաստլանդշաֆտակլիմայական պայմաններ, հանքային ջրերի աղբյուրներ, բուժիչ տորֆիհանքաշերտեր։
Պետք է նշել, որ հանքային ջրերի կազմով (Նկար 1) Հայաստանի կուրորտներըհամադրելի են եվրոպական հանրահայտ մի շարք կուրորտների հետ, ինչպիսիք ենԿարլովի Վարին, Ժելեզնավոդսկը և Մաշուկը (Ջերմուկ հանքային ջուր), Բորժոմին ևՎիշին (Ֆրանսիա), Դիլիջան հանքային ջուր և այլն։
Ինչպես երևում է վերը նշվածից, Դիլիջանն ունի մեկից ավելի բուժական գործոնև նրա սանատոր-առողջարանային հզորությունը կարող է  պատկանել խառը տիպի,ինչը  լրացուցիչ  գրավչություն  և  ներուժ  է  հաղորդում  կուրորտային  տարածքին։
Միևնույն ժամանակ, առավելություն է նաև այն, որ այստեղ առկա է հանքային ջրիհսկայական պաշար, իսկ, ինչպես հայտնի է, Եվրոպայում առողջարանային ծառայություններն  ի  սկզբանե  զարգացել  են  հենց  հիդրոթերապիայի  ու  լոգանքայինծառայությունների  շնորհիվ։
  Այս  շեշտադրումը  հաստատվում  է  նաև  փաստով,  որերրորդ  հանրապետության  տարիներին  իշխանությունները  տևական  ժամանակորպես առողջարանային կուրորտ իրենց ուշադրությունը սևեռել էին Ջերմուկի վրա,որի  հիմնական  առավելությունը  դարձյալ  հանքային  ջուրն  է։
  Ամուլսարի  հանքայինգոտու  շահագործման  վերջին  զարգացումների  ներքո  զգալիորեն  մեծանում  էԴիլիջանի՝  որպես  առողջարանային  ծառայություններ  մատուցող  առաջատարկուրորտային տարածքի հեռանկարը։
ՀՀ-ում  առողջարաններն  անցնում  են  որակավորման  բավական  բարդգործընթաց՝  պայմանավորված  ազգաբնակչության  առողջության  պահպանման  ևվերականգնման  պատասխանատու  առաքելությունը  ստանձնելու  հանգամանքով։
Նախ դրանք ՀՀ տնտեսական զարգացման և ներդրումների նախարարության լիցենզավորման  և  թույլտվությունների  գործակալության  կողմից  հինգ  տարի  ժամկետովորակավորվում  են  որպես  հյուրանոցային  տնտեսություններ  [9],  քանի  որ  «Զբոսաշրջության և զբոսաշրջային գործունեության» մասին ՀՀ օրենքի 10-րդ հոդվածիհամաձայն՝ ՀՀ–ում որակավորում կարող են ստանալ հյուրանոցային տնտեսությանայն  սուբյեկտները,  որոնք  բավարարում  են  ՀՀ  օրենսդրությամբ  սահմանվածքաղաքաշինական,  սանիտարահիգենիկ,  հակահրդեհային  նվազագույն  պահանջները  [3]։
  Սակայն  առողջարանի  կարգավիճակ  ստանալու  համար  լիցենզիա  տրամադրում  է  առողջապահության  նախարարությունը՝  համաձայն  2001  թ.  ՀՀկառավարության ընդունած Լիցենզավորման մասին օրենքի և 2002 թ․ հունիսի 29-իN  867  որոշմամբ  ընդունված՝  ՀՀ-ում  կազմակերպությունների  կամ  անհատձեռնարկատերերի  կողմից  բժշկական  օգնության  և  սպասարկման  իրականացմանլիցենզավորման  կարգի։
  Այսպիսով,  կարգավիճակի  ստացման  միասնական  ևպարզեցված  գործընթացի  ներդրումը  կարող  է  նոր  հեռանկարներ  բացել  ոլորտիզարգացման համար։
2018 թ. հունվարի 1-ի դրությամբ Դիլիջանում առողջարանային ծառայություններմատուցելու  լիցենզիա  ունեն  Դիլիջան  առողջարանային  համալիրը,  «Իմպուլս»  և«Լեռնային Հայաստան» առողջարանները։
 Ընդ որում, միայն ՀՀ Պաշտպանությաննախարարության ենթակայությամբ գործող «Լեռնային Հայաստան» առողջարանն էմատուցում բուժական ծառայությունների լայն սպեկտր՝ հետազոտություններից մինչևցեխաբուժական,  մերսման,  ֆիզիոթերապևթիկ  և  այլ  ծառայություններ։
  «Դիլիջան»առողջարանը  մատուցում  է  միայն  սպա  ծառայություններ,  իսկ  «Իմպուլսը»՝  միայնհանգստի ծառայություններ՝ առանց բուժական որևէ պրոցեդուրայի։
Դիլիջանի տարածքում ԽՍՀՄ տարիներին գործող առողջարաններում բուժմանհիմնական ցուցումներն էին` շնչառական օրգանների տուբերկուլյոզ, արտաթոքայինտուբերկուլյոզ, աղեստամոքսային տրակտի հիվանդություններ, լյարդի, լեղապարկի,լեղուղիների,  ենթաստամոքսային  գեղձի  հիվանդություններ  [1]։
  Սակայն  ԽՍՀՄփլուզումից  հետո  հիմնական  խնդիրներից  է  մնում  զբոսաշրջային  ցածր  սեզոնինառողջարանների  թերբեռնվածությունը,  ինչը  նույնպես  խոչընդոտում  է  առողջարանային գործունեության ընդլայնմանը, քանի որ առաջանում է որակավորված անձնակազմի հարկադիր պարապուրդի և արտահոսքի խնդիր։
 Թերբեռնվածության օբյեկտիվ պատճառներից է այն, որ կլիմայաբուժություն կազմակերպելու համար եղանակային  պայմանները  բարենպաստ  են  միայն  տարվա  տաք  կեսին։
  Հետևաբար,տուրիզմի ընդհանուր զարգացումը և միջազգային համագործակցության խորացումըկարող  է  նոր  հեռանկարներ  բացել  Դիլիջանի  սանատոր-առողջարանային  ծառայությունների զարգացման համար։
Որպես  սանատոր-առողջարանային  ծառայությունների  զարգացման  նախադրյալ պակաս կարևոր չէ նաև, որ Դիլիջան քաղաքի տարածքի ճարտարապետահատակագծային կազմակերպման հիմքում և զարգացման պլանում դրվել են հետևյալհիմնական սկզբունքները [11]՝•  Զարգացնել  քաղաքի  զբոսաշրջության  զարգացման,  մասնավորապես՝բուժական տուրիզմի ներուժը, ստեղծել քեմփինգների համար հնարավորություններ։
•  Նախատեսվում  է  գործող  աղբավայրի  կոնսերվացում  և  կենցաղային  կոշտթափոնների  տեղափոխում  աղբավերամշակման  գործարան`  1  հա  տարածքի  վրա(պետք է կառուցվի համայնքից 10-12 կմ հեռավորության վրա)։
•  Առաջիկայում  նախատեսվում  է  քաղաքում  միայն  փոքր  հզորություններիէկոլոգիապես  մաքուր  արտադրությունների  տեղակայում՝  զգալի  քանակությանարդյունաբերական թափոններ չառաջանալու համար։
•  Պարզ  լճի  և  կից  տարածքների  սանիտարական  մաքրում,  ճահճացմանկանխարգելում` հատուկ ծրագրի մշակման և իրականացման հիման վրա։
•  Ձեռնարկել  միջոցառումներ  տարածքը  տարանցիկ  ավտոտրանսպորտիցբեռնաթափելու համար, ճանապարհային ցանցի բարելավման ու կանաչ պաշտպանիչ շերտով ապահովելու ողղությամբ։
•  Իրականացնել աղմուկից պաշտպանվելու միջոցառումներ։
•  Ստեղծել  200  մ  շառավղով  սանիտարապաշտպանիչ  գոտի  հեռուստաաշտարակի էլեկտրամագնիսական ճառագայթման ազդեցության մեղման համար՝ հաշվի  առնելով  դրա  վերակառուցումը  և  հաղորդիչների  հզորության  հետագա    մեծացումը։
•  Անհրաժեշտ է ապահովել մակերևութային հավաքված ջրերի տարեկան ելքիշուրջ 70 %-ի մաքրում։
•  Ավելացնել կանաչ տարածքների ընդհանուր մակերեսը շուրջ 131, ընդհանուրօգտագործման կանաչ տարածքների մակերեսը՝ 40 հա-ով։
 Բնակչության ապահովվածությունը  հասցնել  21-24  քմ/մարդու,  ինչը  զգալի  կերպով  գերազանցում  է  12քմ/մարդ կուրորտային քաղաքների համար գոյություն ունեցող նորմատիվային ցուցանիշը։
•  Խախտված,  դեգրադացված  կանաչ  տարածքներում  իրականացնել  մեծածավալ վերականգնողական անհրաժեշտ միջոցառումներ։
Նկար 1. ՀՀ հանքային ջրերի բաշխումն ու հանքային կազմը [5]Դիլիջանի  կուրորտային  տարածքը,  գտնվելով  Դիլիջան  ազգային  պարկիտարածքում, զբոսաշրջային յուրահատուկ դեստինացիա է, որն ունակ է օգտագործելու ազգային պարկի ռեկրեացիոն հարուստ ամբողջ ռեսուրսը (Նկար 2)։
 Դիլիջանազգային պարկի տարածքի ռեկրեացիոն ռեսուրսները ներկայացված են Կովկասյանտիպի մեզոֆիլ անտառներով, կլիմայաբուժության, հանքաջրաբուժության, տորֆա ևցեխաբուժության բարենպաստ պայմաններով, պատմամշակութային, հնագիտականև  բնական  բազմաթիվ  հուշարձաններով,  որոնց  շարքում  կան  նաև  ՅՈՒՆԵՍԿՕ-իհամաշխարհային ժառանգության ցանկ։
Այստեղ լանդշաֆտային պայմանները (առատ բուսածածկով մեղմաթեք լանջեր,փոքրիկ հեղեղատներ) անփոխարինելի են բուժական ֆիզկուլտուրայի բոլոր մեթոդների, բուժական չափավոր քայլքի կիրառման համար, որի ուղղությամբ արդեն իսկզգալի աշխատանքներ են իրականացնում (տուրիստական երթուղիների միջազգայինստանդարտներին  համապատասխան  կահավորում,  քարտեզագրում,  տեղեկատվական  միջոցառումներ,  տեղեկատվական  կենտրոնի  բացում  և  այլն)  տեղական  ևմիջազգային  հասարակական  կազմակերպությունները։
  Դիլիջանի  առավելություններից  մեկն  էլ  Հայաստանի  հյուսիսային  գոտում  գտնվելն  է՝  Հայաստանը  Վրաստանին  կապող  միջպետական  ճանապարհի  վրա,  ինչպես  նաև  խոշոր  ձեռնարկատերերի  ուշադրությունը,  որն  իր  արդյունքները  տալիս  է  առնվազն  քաղաք  այցելողզբոսաշրջիկների քանակական աճի տեսանկյունից։
Նկար 2. Դիլիջան ազգային պարկի տարածքում բնական և մշակութայինհուշարձանների բաշխումը [10]Հաշվի  առնելով  Դիլիջանի  աշխարհագրական  դիրքը,  բնակլիմայական  պայմանները  և  հսկայական  կենսաբազմազանությունը՝  այս  կուրորտային  տարածքըզգալի  ներուժ  ունի  զարգանալու  կլաստերային  տարբերակով՝  ներառելով  զբոսաշրջության  արդի  այնպիսի  տեսակներ,  ինչպիսիք  են՝  ագրոտուրիզմը,  էկոտուրիզմը,  ճանաչողական  տուրիզմը,  ինչպես  նաև  ագրոպարենային  համալիրները,տրանսպորտային ցանցերը և այլն։
Դիլիջանի սանատոր-առողջարանային ծառայությունների հեռանկարային զարգացման  ևս  մեկ  դրական  գործոն  է  վերջին  տարիներին  քաղաքը  ֆինանսական  ևկրթական  կենտրոն  դարձնելու  միտումը,  քանի  որ  սա  նույնպես  տեղավորվում  էբնապահպանական տեսանկյունից անվտանգ կուրորտային տարածքի կլաստերայինզարգացման մոդելի շրջանակներում։
 Այսպիսի զարգացումները ներուժ ունեն լուծելուոչ միայն Դիլիջանի, այլև կուրորտային մյուս տարածքների գլխավոր խնդիրը՝ բիզնեսակտիվության և ֆինանսական հոսքերի սակավության հարցը։
ԳՐԱԿԱՆՈՒԹՅՈՒՆ[1] Դոլուխանովա Ն. Ի., Հայկական ՍՍՀ կուրորտային հարստությունները, Երևան1963, էջ 25։
[2]  Թովմասյան  Գ.,  Առողջարանային  վերականգնողական  զբոսաշրջությանկառավարման  համակարգը  և  զարգացման  հայեցակարգային  հիմքերը  ՀՀ-ում,Երևան 2013 (3), ՀՊՏՀ-ի Բանբեր, էջ 91-2։
[3]  Զբոսաշրջության  և  զբոսաշրջային  գործունեության  մասին  ՀՀ  օրենքը,  Երևան,2003։
[4]  Սարգսյան  Տ.,  Սահակյան  Ի.,  Ծառայությունների  ոլորտի  բացատրականհամառոտ բառարան, Երևան 2016, ԵՊՀ հրատարակչություն, էջ 123։
[5] Атлас։
 Климат и природные лечебно-оздоровительные ресурсы Армении Ереван[6] Ветитнев А. М., Войнова Я. А., Организация санитарно-курортной деятельности։
[7] Ветитнев А. М., Журавлёва Л. Б., Курортное дело։
 Москва, 2007, Учеб. пособие,[8] Առողջարանային բիզնեսի առանձնահատկությունները, URL։
 https։
//news.am/arm/news/114666.html (Հղումը կատարվել է՝ 31.08.2018) [9] Հյուրանոցային տնտեսության օբյեկտների որակավորման գործընթացի կազմակերպում, URL։
 http։
//www.mineconomy.am/hy/306 (Հղումը կատարվել է՝ 02.09.2018)[10] «Դիլիջան» ազգային պարկի քարտեզ, URL։
http։
//www.mnp.am/images/files/nyuter/2010/13%20Tourism%20Dilijan%20Arm.jpg (Հղումը կատարվել է` 01.09.2018)։
[11]  Գործողությունների  ծրագիր  Դիլիջան  քաղաքի  և  շրջակայքի  տարածքայինմշակութային համակարգերի, Երևան, Դիլիջան, 2013, URL։
  http։
//www.urbanlab.am/files/wareshelf/1/1497862361081.pdf  (Հղումը  կատարվելէ՝ 01.09.2018)Սարգսյան Սարգիս ՍԱՆԱՏՈՐ-ԱՌՈՂՋԱՐԱՆԱՅԻՆ ԾԱՌԱՅՈՒԹՅՈՒՆՆԵՐԻ ԶԱՐԳԱՑՄԱՆ ՀԵՌԱՆԿԱՐՆԵՐԸ ՀԱՅԱՍՏԱՆՈՒՄ ԴԻԼԻՋԱՆ ՔԱՂԱՔԻ ՕՐԻՆԱԿՈՎԲանալի բառեր` սանատոր-առողջարանային ծառայություն, Դիլիջան քաղաք,ռեկրեացիոն ռեսուրսներ, կլաստերային զարգացում։
