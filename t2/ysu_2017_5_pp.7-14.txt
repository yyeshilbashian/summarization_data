ՍՈՑԻԱԼ-ՏՆՏԵՍԱԱՇԽԱՐՀԱԳՐԱԿԱՆ ԹԵՄԱՏԻԿ ՔԱՐՏԵԶԱԳՐՈՒԹՅՈՒՆԸ ՀՀ-ՈՒՄԺամանակակից  սոցիալ-տնտեսական  քարտեզագրությունը  ներկայացնում  է  խոշոր  ինքնուրույն  գիտական  ուղղություն  է,  որն  ունի  սեփական  տեսական-մեթոդական  հիմքեր,  պրակտիկ  գործունեության  կարևոր  ոլորտ  ևարտահայտում է երկրահամակարգերի սոցիալական և տնտեսական տարրերը։
Սոցիալ-տնտեսական  քարտեզագրությունը  և  նրա  բաղկացուցիչ  մասըկազմող  սոցիալ-տնտեսաշխարհագրական  քարտեզագրությունը  պարզորենարտացոլում  են  տնտեսական  և  սոցիալական  երևույթների  համալիր  ուսումնասիրության  հրատապությունը  տարածական,  աշխարհագրական  հատվածում։
  Այդ  պատճառով  էլ  գիտության  այս  ճյուղն  օգտագործում  է  քարտեզագրական հետազոտությունների հատուկ տեսակներ, որոնք հիմնվում են ժամանակի և տարածության մեջ բնակչության, տնտեսության և սոցիալական ոլորտի վերաբերյալ բազմակողմանի, համակարգված վերլուծության ենթարկված,սինթեզված տեղեկությունների վրա։
 Այս առումով էլ սոցիալ-տնտեսական քարտեզագրությունը  հարստացնում  է  տնտեսական,  սոցիալական,  քաղաքականաշխարհագրությունը,  ապահովում  է  նրանց  տեղեկատվական  և  մեթոդականկապը  ֆիզիկական  աշխարհագրության,  երկրաէկոլոգիայի,  շրջանային  աշխարհագրության և աշխարհագրական այլ գիտությունների հետ։
Սոցիալ-տնտեսական  թեմատիկ  քարտեզների  բազմազանություն  կարելիէ տեսնել ատլասներում, որտեղ դրանք ունեն կիրառական մեծ նշանակություն,օգտագործվում  են  տնտեսության  առանձին  ճյուղերի  տարածքային  կազմակերպման ու կառավարման խնդիրների լուծման ընթացքում։
 Առանց այդպիսիքարտեզների ատլասը կկորցներ իր լիարժեքությունը, գիտական արժեքը։
Պահանջվում է, որպեսզի սոցիալ-տնտեսաշխարհագրական քարտեզներըպահպանեն իրենց «աշխարհագրական լինելը», առաջին հերթին պետք է համապատասխան լինի տվյալ երևույթի իրական տարածմանը, իսկ երկրորդը, որայն  պետք  է  ունենա  դետալայնություն,  այսինքն`  արտահայտի  երևույթի  բաղկացուցիչ  բոլոր  տարրերը,  ինչպես  առանձին-առանձին,  այնպես  էլ  փոխկապակցվածության մեջ։
Ատլասներում այս բաժինը հաջորդում է բնության բաժնին, քանի որ բնական  առանձնահատկություններով  են  պայմանավորված  սոցիալ-տնտեսաշխարհագրական բազմաթիվ երևույթների կառուցվածքը, տեղաբաշխումը։
 Սոցիալ-տնտեսաշխարհագրական քարտեզներին բնորոշ են շարժընթացը և ժամանակային  որոշակիությունը։
  Ի  տարբերություն  բնության  քարտեզների,դրանք ավելի շուտ են «հնանում», այդ պատճառով քարտեզների բովանդակությունը պետք է հենված լինեն համալիր և սինթետիկ բնութագրիչների վրա։
Առանձնացվում  են  սոցիալ-տնտեսաշխարհագրական  քարտեզների  միքանի տիպեր.-  քարտեզներ,  որոնք  արտահայտում  են  լոկալ  բնույթի  տարրեր,  ունենկոնկրետ տեղ, առաջացնում են կոնկրետ համակարգեր, օրինակ՝ բնակավայրերի,  արդյունաբերական  կենտրոնների,  տրանսպորտային  ուղիների քարտեզները,-  քարտեզներ,  որոնք  արտահայտում  են  սոցիալ-տնտեսաշխարհագրական  երևույթների  առանձին  տարրեր,  բնութագրիչներ,  օրինակ՝  մասնագիտացման,  տնտեսության  արտադրական  ծավալներն  արտահայտող քարտեզները,-  քարտեզներ,  որոնք  արտահայտում  են  սոցիալ-տնտեսաշխարհագրական  երևույթների  տարածաժամանակային  գործընթացները,  տարրերը, օրինակ՝ բնակչության տեղաշարժերի, գյուղատնտեսական մշակաբույսերի բերքատվության ռիթմերի քարտեզները,-  սինթետիկ  կամ  համադրական  քարտեզներ,  որոնցում  ներկայացվումեն  սոցիալ-տնտեսաաշխարհագրական  համակարգերը՝  որպես  մեկամբողջություն,  օրինակ՝  բնակավայրերի  քարտեզ՝  ըստ  դրանց  ֆունկցիայի  կամ  գործառույթի,  կամ  արդյունաբերական  կենտրոնների  տեղաբաշխման քարտեզ՝ ըստ դրանց մասնագիտացման աստիճանի։
Սոցիալ-տնտեսաշխարհագրական քարտեզների կազմման գործընթացնավելի բարդ է, կապված ավելի մեծ թվով աղբյուրների կիրառմամբ, քան բնության բաժնի քարտեզներինը։
 Որպես կանոն դրանց լեգենդաներն ավելի բարդեն  կոմբինացված,  շատ  են  նաև  ներփորվածքների  ձևով  ներկայացվող  դիագրամները,  աղյուսակները,  տեքստերը։
  Քարտեզագրական  մեթոդներից  այստեղ կիրառվում են քարտեզագրական մեթոդների մեծ մասը։
Ատլասներում  սոցիալ-տնտեսաշխարհագրական  բաժնի  քարտեզներըբաժանվում են երկու մեծ խմբի՝ սոցիալական ոլորտին պատկանող քարտեզներ և տնտեսական ոլորտին պատկանող քարտեզներ [2]։
 Առաջին խմբին ենպատկանում  բնակչության,  սպասարկման  ոլորտի,  սոցիալ-քաղաքականկյանքի և այլ քարտեզներ։
 Տնտեսական քարտեզները բաժանվում են ընդհանուր տնտեսական և տնտեսության առանձին ճյուղերի քարտեզների։
Սոցիալ-տնտեսաշխարհագրական  թեմատիկ  քարտեզների  բովանդակությանն  ու  դրանց  կազմման  քարտեզագրական  մեթոդներին  առավել  մանրամասն  ծանոթանալու  նպատակով  վերլուծենք  1984  թ․  հրատարակվածՀայկական ԽՍՀ գյուղատնտեսության ատլասը։
 Այն գիտատեղեկատվականբնույթի  քարտեզագրական  ստեղծագործություն  է,  որը  մանրամասնում  էգյուղատնտեսության զարգացման ու կառուցվածքի վրա ազդող գործոնները,ներկայացնում  գյուղատնտեսության զարգացման բնական  ու  սոցիալ-տնտեսական  նախադրյալների  փոխկապակցվածությունը։
  Այն  նախատեսված  էգյուղատնտեսական  գիտահետազոտական,  կազմակերպչական  աշխատանքներ  իրականացնող  կառույցների  համար,  թեմատիկ  ատլաս  է,  իր  ոլորտում յուրահատուկ աշխատանք։
 Ատլասի կազմման նախագիծը մշակվել է Խ.Աբովյանի  անվան  հայկական  պետական  մանկավարժական  համալսարանիտնտեսական աշխարհագրության ամբիոնում։
 Գիտակազմակերպչական աշխատանքները կատարվել է աշխ. գիտ. դոկտոր Լ. Վալեսյանի անմիջական ղեկավարությամբ։
  Խմբագրական  խորհուրդի  նախագահներն  են՝  տեխնիկական  գիտությունների  թեկնածու,  Հայկական  ԽՍՀ  գյուղատնտեսության  նախարար  Գ.  Վ.  Թարջումյան։
  Խմբագրական  խորհրդի  անդամներից  են՝  ինժեներ-քարտեզագիրներ  Գ.  Ա.  Բոգատովա,  Ա.  Վ.  Կրավչենկո,  Ա  Ֆ.  Չեպկասով,տնտեսագիտության  ու  գյուղատնտեսության  կազմակերպման  գիտահետազոտական  ինստիտուտի  ամբիոնի  վարիչ՝  Ա.  Օ.  Համբարձումյան  և  այլք։
  Այդաշխատանքներին  մասնակցել  են  նաև  տնտեսագետներ,  գյուղատնտեսներ,կենսաբաններ և այլ մասնագետներ։
Ատլասը  կազմված  է  վեց բաժիններից,  որոնք  ընդգրկում  են  երեք  հարյուրից ավելի քարտեզներ [1]։
 Բաժիններն են.1. «Հայկական ԽՍՀ աշխարհագրական դիրքը և ընդհանուր բնութագիրը»․ Այն ներառում է 12 քարտեզ։
 Բաժինը սկսվում է Հայկական ԽՍՀ-ի ֆիզիկաաշխարհագրական դիրքը պատկերող 1։
2.000.000 մասշտաբ ունեցող քարտեզով,  որն  արտահայտում  է  երկրի  համաաշխարհագրական,  ֆիզիակաաշխահրագրական դիրքը, գաղափար է տալիս տարածքի ռելիեֆի վերաբերյալ։
Այս  բաժնում  կիրառված  քարտեզագրական  մեթոդների  վերլուծությունըցույց տվեց, որ բաժնում առկա 12 քարտեզում նշանների մեթոդն օգտագործվել  է  7  քարտեզում,  քանակական  ֆոնի  մեթոդը՝  6  քարտեզում,  ևս  7-ը  քարտեզներում  կիրառվել  են  գծերի  և  սանդղակների  մեթոդները,  1-ը  քարտեզումկիրառվել է քարտեզգրամների, քարտեզդիագրամների մեթոդները, 2 քարտեզում էլ արեալների մեթոդը։
 Քարտեզագրական մյուս մեթոդներն այս բաժնումիրենց  արտահայտումը  չեն  գտել։
  Այս  բաժնի  պատասխանատուն  աշխ.  գիտ.դոկտ. Լ. Վալեսյանն է։
2.  «Գյուղատնտեսության  զարգացման  բնական  պայմանների  ու  ռեսուրսների գնահատում» բաժինը ներառում է 119 քարտեզ։
 Գնահատման ենենթարկվում բնական միջավայրի բոլոր տարրերը` մակերևույթը, կլիման, ջրերը,  հողերը,  բուսականությունը,  կենդանական  աշխարհը։
  Ռելիեֆի  մորֆոլոգիան,  հորիզոնական,  ուղղահայաց  մասնատվածությունը  պատկերող  քարտեզները  5-ն  են։
  Արևափայլքը  և  ճառագայթման  հաշվեկշիռն  արտահայտվում  ենմեկ  քարտեզի  միջոցով։
  Օդի  ջերմաստիճանի  փոփոխությունները  և  տարբերհատկանիշները պատկերող քարտեզները 12-ն են։
 Եվս 12 քարտեզի միջոցովարտահատվում են մթնոլորտային տեղումները, դրանց բաշխվածությունը, մթնոլորտի  խոնավությունը,  գոլորշիացումը,  կայուն  ձյունածածկույթի  առկայությունը  և այլ  հատկանիշներ,  մթնոլորտային տեղումների  առկայությունը տարբեր բուսատեսակների վեգետացիայի շրջանում։
 6 քարտեզ արտահայտում եներաշտների  ու  ցրտահարությունների  դրսևորումները։
  4  քարտեզ  արտահայտում են անասնապահության վարմանը համապատասխանող ժամանակաշրջանը։
  15  քարտեզ արտահայտում  են տարբեր ծառատեսակների  վեգետացիայի, ծաղկման, հացահատիկների և կարտոֆիլի ցանելու ժամանակաշրջանները։
 Տարբեր ամիսներին մթնոլորտային խոնավության, ջերմաստիճանի, քամիների ուղղությունը բնութագրող քարտեզները 4-ն են, մեկ քարտեզում էլ պատկերված է օդերևութաբանական կայանները։
 Քարտեզների այս խմբի տրամաբանական  շարունակությունն  է  համարվում  1։
1.000.000  մասշտաբ  ունեցողագրոկլիմայական  շրջանացման  քարտեզը։
  14  քարտեզում  ամփոփված  ենմանրամասն  տեղեկություն  գետային  ցանցի,  գետերի  ջրերի  հանքայնացվածության աստիճանի, աղտոտվածության, առավելագույն և նվազագույն հոսքիսելավավտանգ  տարածքների  վերաբերյալ  տեղեկություններ,  այս  քարտեզների  խմբի  տրամաբանական  ավարտն  էլ  տարածքի  ջրաբանական  շրջանացման  քարտեզն  է։
  1  քարտեզում  արտահայտվում  է  Սևանա  լճի  ջրաբանականբնութագրերը։
  Հողերի  տիպերը,  ենթատիպերը,  հողերի  քարայնությունը,  մեխանիկական կազմը, հողերում տարբեր քիմիական նյութերի քանակությունը,այդ նյութերի քանակության փոփոխությունը և այլ հատկանիշներ ամփոփվումեն  26  քարտեզում,  ցույց  է  տրվում  հողերի  ագրոարդյունաբերական  խմբավորումը և հողային շրջանացումը։
 Թվով 5 քարտեզ արտահայտում են բուսականծածկը,  բուսատեսակները։
  3  քարտեզ  հատկացված  են  կենդանատեսակներիվերաբերյալ տեղեկատվության արտահայտման  համար։
 1 քարտեզի  միջոցովարտահայտվում  են  այն  օգտակար  հանածոները,  որոնք  օգտագործվում  ենգյուղատնտեսության մեջ։
 Ի վերջո, գյուղատնտեսության վրա ազդող այս բոլորգործոնների  մանրամասն  ուսումնասիրությունը  հանգեցնելու  էր  լանդշաֆտային  գոտիների  և  ֆիզիկաաշխարհագրական  շրջանացման  քարտեզիստեղծմանը, որով էլ ավարտվում է ատլասի ամենամեծ գլուխը։
Մեթոդների  վերլուծությունը  ցույց  տվեց,  որ  նշանների  մեթոդն  իր  կիրառությունն է գտել 18 քարտեզում, 42 քարտեզում կիրառվել է որակական ֆոնիմեթոդը,  72  քարտեզ  կազմվել  է  քանակական  ֆոնի  մեթոդով,  ընդամենը  3-ըսանդղակների մեթոդի կիրառմամբ, 42 քարտեզում հավասարագծերի մեթոդնէ կիրառվել, 9-ում՝ քարտեզդիագրամների մեթոդը, 5-ում քարտեզգրամների ևարեալների  մեթոդը,  տեղային  դիագրամների  մեթոդն  արտահայտվել  է  ընդամենը  3  քարտեզում,  շարժման  գծերի  մեթոդի  կիրառմամբ  կազմվել  է  1  քարտեզ։
 Իհարկե, պետք չէ մոռանալ, որ քարտեզները հսկայական տեղեկատվություն  են  տրամադրում  մի  քանի  քարտեզագրական  մեթոդների  համադրմանշնորհիվ, որն ինչպես բարձրացնում է նյութի գիտական արժեքը, այնպես էլ ավելի մանրամասն տեղեկատվություն է տրամադրվում քարտեզագրվող երևույթի վերաբերյալ։
 Որպես օժանդակ նյութ ներկայացվում են աղյուսակներ, գծապատկերներ, և որպես նորույթ ներկայացվում բնության օրագիրը` Հայաստանի  տարբեր  բնակավայրերի  համար։
  Այս  բաժնի  պատասխանատուն  է  աշխ.գիտ. թեկն. Ռ. Ս. Մկրտչյանը։
3.  «Գյուղատնտեսության  զարգացման  սոցիալ-տնտեսական  պայմաններ»․  բաղկացած  է  28  քարտեզից,  որոնք  ներկայացնում  են  գյուղատնտեսության  տարածքային  կազմակերպման  ու  կառավարման  օբյեկտները,  խորհրդային  կոլեկտիվ  տնտեսությունները  և  դրանցում  գյուղական  բնակչությանզբաղվածության  աստիճանը։
  Այստեղ  տեղ  են  գտել  նաև  գյուղական  բնակչության սպասարկման ոլորտին (գյուղական և քաղաքային հանրակրթական դպրոցներում  սովորողների  թիվը,  գյուղական  բնակչության  կրթվածության  մակարդակը,  գյուղատնտեսական  ուսումնական  հաստատությունների  առկայությունը) և բնակչության առողջության պահպանությանը վերաբերող քարտեզներ,  գրադարանների,  ակումբների  տեղաբաշխումն  ու  առևտրային  կապերնարտահայտող քարտեզներ։
Կիրառված  քարտեզագրական  մեթոդների  վերլուծությունից  պարզ  դարձավ,  որ  նշանների  մեթոդը  կիրառվել  է  11  քարտեզում,  12-ական  քարտեզումարտահայտվել են գծերի և սանդղակների մեթոդը, 2-ում որակական ֆոնի մեթոդը,  5  քարտեզ  կազմվել  են  քարտեզդիագրամների  19-ը  քարտեզգրամներիմեթոդների կիրառման միջոցով։
 Պարզ է դառնում, որ առավելագույն քանակովկազմված մեթոդների միջև տարբերությունն այնքան էլ մեծ չէ։
 Ատլասի այս գլխի  քարտեզագրական  աշխատանքների  պատասխանատուն  է  աշխ.  գիտ.թեկ. Ս. Մ. Դուլյանը։
4.  «Գյուղատնտեսության  մեջ  գիտատեխնիկական  և  տնտեսականներդրումների մակարդակը» բաժնում 78 քարտեզ է ամփոփված։
 Դրանք բոլորն  էլ  վերլուծական  ու  գնահատման  քարտեզներ  են,  օրինակ`  գյուղատնտեսական հողերի գնահատման քարտեզ, հողերի բերրիության քարտեզ, տրվումէ նաև հողերի տնտեսական գնահատումը, գյուղատնտեսական հողերի տնտեսական գնահատումը և այլն։
 Առանձին քարտեզներով ներկայացվում են այգիները,  խոտհարքները,  արոտավայրերը  խաղողի  տնկարկները։
  Տեղեկատվություն  է  տրամադրվում  նաև  գյուղատնտեսության  էներգետիկ  հզորության  վերաբերյալ  էներգիայով  ապահովվածության  տեխնիկական  միջոցներով,  վերլուծվում  է  նաև  տնտեսություններում  աշխատանքների  հիմնական  տեսակների մեքենայացվածության աստիճանը և այլն։
 Քարտեզներում կիրառված քարտեզագրական  մեթոդներից  առավել  մեծ  քանակով  աչքի  են  ընկնում  քարտեզգրամների` 45, քարտեզդիագրամների` 31 քանակական ֆոնի` 6, նշանների` 15, սանդղակների` 14 մեթոդները։
 Համեմատաբար քիչ են կիրառվել գծերիու կետային մեթոդները։
 Միջին քանակություն ունեն նշանների, սանդղակներիմեթոդների  միջոցով  կազմված  քարտեզները։
  Բաժինը  հագեցած  է  օժանդակնյութերով,  բազմազան  թվային  նյութերով։
  Վերջում  տրվում  է  մակերևութայինջրերի  և  օդային  ավազանի  աղտոտվածության  քարտեզները։
  Ատլասի  այսբաժնի կազմման համար պատասխանատվություն են կրել կենս. գիտ. թեկ. Ռ.Պ. Զոհրաբյանն և տնտ. գիտ. թեկ. Գ. Գ. Ծատուրյանը։
5.  «Գյուղատնտեսության  ճյուղային  կառուցվածքը»  բաժնում  կան  62քարտեզ։
  Մանրամասն  ներկայացվում  են  գյուղատնտեսության  ճյուղերի,  ենթաճյուղերի  կառուցվածքը,  տեղաբաշխումը,  զարգացման  աստիճանը։
  Քարտեզագրական  մեթոդներից  առավել  մեծ  կիրառություն  են  գտել  հետևյալ  մեթոդները,  քարտեզգրամների`  53,  քարտեզդիագրամների`  28,  սանդղակների`10,  կետային`  7  քարտեզում։
  Ատլասի  այս  բաժնի  կազմման  համար  ևս  պատասխանատվություն են կրել կենս. գիտ. թեկ. Ռ. Պ. Զոհրաբյանը և տնտ. գիտ.թեկ. Գ. Գ. Ծատուրյանը։
6.  «Գյուղատնտեսության  տարածքային  կազմակերպումն  ու  տարածական  կառուցվածքը»  բաժնում  22  քարտեզ  է։
  Գյուղատնտեսական  յուրաքանչյուր  շրջան  բնութագրող  քարտեզներից  բացի  տրվում  է  նաև  միջշրջանայինկապերի, հողօգտագործողների, հողահանդակների կառուցվածքի նաև այլ թեմատիկայի  քարտեզներ։
  Կիրառվող  քարտեզագրական  մեթոդներից  առավելկիրառվածներն են որակական ֆոնի` 15, նշանների` 7, սանդղակների` 12, գծերի`  4  քարտեզդիագրամների`  4  մեթոդները։
  Ատլասի  վերջին  բաժնի  պատասխանատուներն են՝ աշխ. գիտ. դոկտ.՝ Լ. Հ. Վալեսյանը, գյուղատնտ. գիտ. դոկտ.Պ. Ռ. Արզումանյանը և տնտ. գիտ. թեկ. Օ. Կ. Պերվիշինը։
Ատլասն  ավարտվում  է  յուրաքանչյուր  բաժնին  վերաբերող  հսկայականտեքստային  տեղեկատվական  նյութերի  ներկայացմամբ,  որը  կրկին  անգամհավաստում է ատլասի գիտահետազոտական ուղղվածության շուրջ։
Աղյուսակ 1. Քարտեզագրական մեթոդների կիրառությունը համապատասխան բաժիններումն
ո
ֆ
ն
ա
ն
ա
կ
ա
ր
Ո
ր
ե
ն
ն
ի
ժ
ա
Բ
ր
ե
ն
ն
ա
շ
Ն
ն
ո
ֆ
ն
ա
կ
ա
կ
ա
ն
ա
Ք
մ
ա
ր
գ
ա
ի
դ
զ
ե
տ
ր
ա
Ք
մ
ա
ր
գ
զ
ե
տ
ր
ա
Ք
ր
ե
ն
կ
ա
ղ
դ
ն
ա
Ս
ծ
ի
գ
ա
ր
ա
ս
ա
վ
ա
Հ
լ
ր
ե
ն
ա
ե
ր
Ա
յ
ն
ի
ա
տ
ե
Կ
լ
յ
Ա
Աղյուսակ 1-ից պարզ  է  դառնում,  որ ատլասում քարտեզները  կազմվել ենմիաժամանակ մի քանի մեթոդներով, առանց վտանգելու դրանց ընթեռնելիությունը  և  արտահայտչականությունը։
  Քարտեզգրամների  ու  քարտեզդիագրամների  կիրառությունն  ամենամեծն  է,  որը  բացատրվում  է  գյուղատնտեսական ցուցանիշների արտահայտման առանձնահատկություններով։
Ներկայում  կա  անհրաժեշտություն  ստեղծելու  նմանատիպ  ատլաս,  քանիոր փոխվել է երկրի ոչ միայն վարչատարածքային կառուցվածքը, այլև մասնավորեցման  գործընթացի  զուգահեռ  գյուղատնտեսությունը  կրել  է  ինչպես  ճյուղային, այնպես  էլ տարածքային  կազմակերպման փոփոխություններ։
  Ատլասիբազմաթիվ քարտեզներ արդեն կորցրել են իրենց արդիականությունը, սակայններկա վիճակը բնութագրող քարտեզագրական համապատասխան, նեղ մասնագիտական քարտեզներ չկան։
Գյուղատնտեսության  վերաբերյալ  ամենաթարմ  գիտատեղեկատվականքարտեզները  2007  թ․  հրատարակված  Հայաստանի  ազգային  ատլասում  են,սակայն  այստեղ  դրանք  չեն  ներկայացնում  Հայկական  ԽՍՀ  գյուղատնտեսության  ատլասի  բովանդակությունը,  հետևաբար  նոր  գյուղատնտեսական  ատլասի  ստեղծումը  մեր  երկրի  համար  շատ  կարևոր  է,  քանի  որ  այն  տնտեսության առաջատար ճյուղն է։
ԳրականությունԱզատուհի ՎալեսյանՍՈՑԻԱԼ-ՏՆՏԵՍԱԱՇԽԱՐՀԱԳՐԱԿԱՆ ԹԵՄԱՏԻԿ ՔԱՐՏԵԶԱԳՐՈՒԹՅՈՒՆԸ ՀՀ-ՈՒՄԲանալի բառեր՝ սոցիալ-տնտեսական, քարտեզագրություն, գիտական ուղղություն,։
