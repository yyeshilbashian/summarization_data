ԱՆՁԻ ԻՆՔՆԻՐԱՑՄԱՆ ՀԻՄՆԱԴՐՈՒՅԹՆԵՐԸ ԵՎ 
ԱՌԱՆՁՆԱՀԱՏԿՈՒԹՅՈՒՆՆԵՐԸ ՄԱՍՆԱԳԻՏԱԿԱՆ 
ԳՈՐԾՈՒՆԵՈՒԹՅՈՒՆՈՒՄ 
Ինքնիրացման հարցը թերևս այն հարցերից է, որը չի կորցնում իր արդիականությունը,  որքան  էլ  փոխվեն  ժամանակները,  հասարակարգերը,  որքան  էլ 
տեխնիկական, տնտեսական, սոցիալական զարգացումներ գրանցվեն։
 Ինքնիրացումն այն հարցն է, որը վերաբերում է յուրաքանչյուր մարդու` անկախ ժամանակաշրջանից,  և  որի  մասին  խոսել  են  հոգեբանության  տարբեր  ուղղությունների  մի  շարք  ներկայացուցիչներ`  յուրովի  մեկնաբանելով  խնդիրը։
  Այն 
անձի բոլոր կողմերի հավասարակշռված և ներդաշնակ բացահայտումը, պահպանումն ու զարգացումն է։
Այսօր  ինքնիրացման  հարցը  հատկապես  արդիական  է  մասնագիտական 
գործունեությունում։
 Դա կապված է այն փաստի հետ, որ ներկա ժամանակներում  մարդիկ  ձգտում  են ավելի ինքնուրույն  լինել,  կատարելագործվել,  բացահայտել սեփական ընդունակություններն ու իրականացնել դրանք, և այդ ամենը արտահայտվում է հատկապես մասնագիտական գործունեությունում։
 Մասնագիտական կայացումը բարդ և երկարատև գործընթաց է, որի ընթացքում ի 
հայտ են գալիս խոչընդոտներ և որոնց հաղթահարումը նպաստում է ոչ միայն 
մասնագիտական, այլև անձնային աճին և նպաստում է ինքնիրացմանը։
Տվյալ  աշխատանքում  ուսումնասիրվում  են  անձի  ինքնիրացման  առանձնահատկությունները,  դրան  նպաստող  գործոնները  և  մասնագիտական  գործունեության  մեջ  ինքնիրացման  գործընթացի  բնույթն  ու  բովանդակությունը։
Աշխատանքի նպատակն է ուսումնասիրել ինքնիրացման գործընթացի բնույթը 
և    մասնագիտական  գործունեության  մեջ  ինքնիրացման  առանձնահատկությունները։
Ինքնիրացման խնդրին անդրադարձել են դեռևս անտիկ շրջանի արևելքի 
և արևմուտքի փիլիսոփաները։
 Արևմուտքում ինքնիրացման ուսմունքը ծագել 
է  Արիստոտելից։
  Այդ  հարցին  անդրադարձել  է  նաև  Պլատոնը`  կատարելով  ոչ 
միայն  տեսական  վերլուծություններ,  այլ  նաև  ինքնիրացման  ուղիների  և  միջոցների գործնականում կիրառելի եղանակներ։
 Արիստոտելը և նրա հետևորդները կարծում էին, որ ինքնիրացման են ենթակա մարդու այն հատկությունները, որոնք կազմում են նրա բնույթը1։
Ըստ  հոգեբանական  և  հոգեվերլուծական  բառարանի՝  «Ինքնիրացումն 
անձի բոլոր կողմերի հավասարակշռված և ներդաշնակ բացահայտումն է, գենետիկական և անձնային հնարավորությունների զարգացումը»։
 Այն գիտակցված կատարվող տեսական գործունեություն է, ինքնակտուալացման նախադրյալ է2։
Ինքնակտուալացումը պրակտիկ գործունեություն է,  որն  ունի  նյութական 
արդյունք։
  Այսինքն՝  այն  ուղղված  է  կյանքի  ծրագրերի  իրականացմանը,  խնդիրների լուծմանը3։
Ինքնիրացման  խնդրի  գիտական  մոտեցումները  սկսվում  են  19-րդ  դարի 
երկրորդ կեսից, երբ փիլիսոփայության կենտրոնական հարցը մարդու կյանքի 
ուսումնասիրությունն  էր։
 Մարդու ուսումնասիրման  նոր  ուղղությունների  հիմնադիրներն  են  Ս.  Կյերկեգորը,  Ա.  Շոպենհաուերը,  Ֆ.  Նիցշեն  և  ուրիշներ4։
  Ս. 
Կյերկեգորի  հետ  է  կապված  էկզիստենցիալ  հոգեբանության  ֆորմալ  սկիզբը 
(1834 թ.)։
 «Ինքնակտուալացում» տերմինը՝ որպես օրգանիզմային տեսության 
պոստուլատներց  մեկը  ներմուծել  է  Կուրտ  Գոլդշտեյնը  1939  թվականին  «Օրգանիզմ»  աշխատությունում։
  Կլինիկական  պրակտիկայի  առաջին  փուլում 
Գոլդշտեյնը, ինքնակտուալացում ասելով, նկատի ուներ օրգանիզմի որոշ ներքին  ռեսուրսների  ակտիվացում,  որն  առաջանում  է  վնասվածքի  պատճառով։
Երկրորդ  փուլում  Գոլդշտեյնը  ինքնակտուալացումը  փիլիսոփայորեն  ներկայացնում է որպես կյանքի ունիվերսալ սկզբունք՝ գրելով «բարձրագույն ինքնիրացման» մասին։
 Նա օրգանիզմը դիտում է որպես ամբողջություն, այսինքն մի 
մասի փոփոխությունը ազդում է ամբողջ օրգանիզմի վրա։
 Ըստ Գոլդշտեյնի՝ ինքնակտուալացումը մարդու կյանքի հիմնական դրդապատճառն է, այն գործողություն է, որն ուղղված է պահանջմունքների բավարարմանը։
 Ինքնակտուալացումը օրգանիզմի համար կարող է ունենալ դրական կամ բացասական հետևանքներ։
 Այն երբեք չի լինում առանց արտաքին աշխարհի հետ պայքարի։
 Ինքնիրացումը իրականացվում է միայն կողմերից մեկի զիջման արդյունքում5։
Գոլդշտեյնի հայեցակարգերը այնուհետև նպաստել են  ինքնիրացման հոգեբանական տեսությունների առաջացմանն ու զարգացմանը։
 Դա հատկապես 
զարգացավ  հումանիստական  ուղղությունում,  որն  առաջացել  է  1960-ական 
թվականներին։
  Հումանիստական հոգեբանության արմատները  սկիզբ  են  առ1  Ամիրյան  Ս.,  Անձի  ինքնիրացման  հիմնախնդիրները։
  Ուսումնաօժանդակ  ձեռնարկ,  -Եր.։
  ԵՊՀ 
հրատ., 2011,102 էջ։
2 Տ՛ես նույն տեղը, էջ 20։
3 Вахромов Е., Психологические концепции развития человека։
 теория самоактуализации, -М.։
Егорьвеск։
 Московский государственный гуманитарный университет, 2004, с.32-39 
5 Вахромов Е., Психологические концепции развития человека։
 теория самоактуализации, -М.։
նում էկզիստենցիալ հոգեբանությունից, և հիմնական գաղափարը, որը հումանիստական  ուղղությունը  փոխառել  է  այս  ուղղությունից,  կայացման  հասկացությունն է։
 Մարդը երբեք կայուն չէ, այլ միշտ գտնվում է կայացման գործընթացում։
Կ.  Ռոջերսը  իր  տեսությունը  ձևակերպել  է  հումանիստական  ուղղության 
շրջանակներում6։
  Ըստ  Ռոջերսի  և  Գոլդշտեյնի՝    օրգանիզմը  կենսաբանական 
ամբողջություն  է,  որը  ձգտում  է  մեծացնել  լարվածությունը։
  Սրանով  Ռոջերսը 
և  Գոլդշտեյնը  հակադրվում  են  հոմեոստատիկ  տեսություններին։
  Բացի  այդ՝ 
նրանք  գտնում  են,  որ  ինքնակտուալացումը  օրգանիզմի  միակ  դրդապատճառային  միտումն  է,  այսինքն  նրանք  մերժում  են  առանձին  դրդապատճառների 
առկայությունը7։
  Ռոջերսը,  ինքնակտուալացում  ասելով,  հասկանում  է`  հայտնաբերել,  զարգացնել  և  պահպանել  անձի  լավագույն  որակները։
  Այն  ակտիվ 
գործընթաց  է,  որն  ապահովում  է  օրգանիզմի  ձգտումը  դեպի  տարաբնույթ 
նպատակներ, ինչպես նաև մարդուն ուղղորդում է ինքնավարության և ինքնաբավության  հասնելուն։
  Ռոջերսը պնդում  էր,  որ  սա  կոնստրուկտիվ կենսաբանական միտում է, որը հատուկ է ոչ միայն մարդուն, այլ նաև ողջ կենդանական 
աշխարհին։
 Անձի տեսանկյունից ինքնակտուալացման միտումը գործընթաց է, 
որն ընթանում է մարդու ամբողջ կյանքի ընթացքում, և որի նպատակն է իրականացնել  պոտենցիալները  և  դառնալ  լիարժեք  գործառող  անձ8։
  Երբեմն  օրգանիզմի և անձի իրացումը տարբեր ճանապարհներով են ընթանում կամ նույնիսկ  լինում  են  հակասական  (ոչ  կոնգուրենտ),  ինչը  դառնում  է  կոնֆլիկտի  և 
արդյունքում՝ նևրոզի պատճառ։
Ա. Մասլոուի տեսության ձևավորման վրա  (հումանիստական ուղղության 
ներկայացուցիչ  էր),  նույնպես  հատուկ  ազդեցություն  են  ունեցել  Գոլդշտեյնի 
գաղափարները9։
  Մասլոուն  գտնում  էր,  որ  յուրաքանչյուր  մարդ  դրական  աճի 
և  կատարելագործման  համար  ունի  բնածին  պոտենցիալներ։
  Նա  ուշադրությունը  առավելապես  կենտրոնացնում  էր  ոչ  թե  պաթոլոգիկ,  այլ  հոգեպես  առողջ  մարդու  վրա,  այսինքն՝  հոգեկան  հիվանդությունները  չեն  կարող  բացատրվել,  եթե  սկզբում  չհասկանանք  հոգեկան  առողջությունը,  իսկ  ինքնիրացումը համարվում է առողջ մարդու բնութագիր։
Ինքնակտուալացվող  մարդը  ամբողջությամբ  ձգտում  է  կատարելագործման,  ինքնիրացման,  ընդունակությունների,  տաղանդների  բացահայտման  և 
զարգացման, այսպես ասած՝ իր առաքելության իրականացմանը և անձի ամբողջականացման  ձգտմանը,  ինտեգրացիայի։
  Սա  պոտենցիալների  զարգացման անընդհատ և դինամիկ գործընթաց է, որը հանգեցնում է անձնային աճի։
6 Хьелл Л., Зиглер Д., Теории личности։
 СПб.։
 Питер Пресс, 1997, 608 с. 
7 Леонтьев Д.,  Современная психология мотивации։
 М., Смысл 2002-343 с. 
8 Rogers C., Client-centered therapy։
 Its current practice, implications and theory. Boston։
 Houghton 
9 Вахромов Е., Понятие «самоактуализация» в психологии։
 Реферат.-М., 2000, 282 с. 
Ըստ  Մասլոուի՝  պահանջմունքները  ունեն  հիերարխիկ  կառուցվածք։
  Նա 
առաջարկել  է  պահանջմունքների  բուրգը,  որը  կազմված  է  մի  քանի  մակարդակներից`  ըստ  դոմինանտության  սկզբունքի։
  Առավել  գերակշռող  պահանջմունքները  գտնվում  են  բուրգի  ներքևի  հատվածում.  դրանք  բնորոշ  են  նաև 
կենդանիներին։
 Մասլոուի կողմից առաջարկված պահանջմունքներն են` ֆիզիոլոգիական պահանջմունքներ, անվտանգության, պատկանելության և սիրո, ինքնահարգանքի  պահանջմունքները և բուրգի գագաթում գտնվող ինքնակտուալացման պահանջմունքը։
 Մասլոուն գտնում էր, որ որքան բարձր կարգի պահանջմունքներ  ունի  մարդը,  այնքան  ավելի  առողջ  է,  և  ավելի  շատ  է  արտահայտված  նրա  անհատականությունը։
  Իր  դիտարկումների  արդյունքում  Մասլոուն առանձնացրել է մի շարք հատկանիշներ, որոնք բնորոշ են բոլոր ինքնակտուալացված մարդկանց, բայց նաև նշել է, որ այսպիսի մարդիկ նույնպես ունեն թերություններ և կարող են դրսևորել ոչ կառուցողական վարք10 ։
Ինքնիրացման  վերաբերյալ  խոսել  են  նաև  հոգեվերլուծության  դպրոցի 
այնպիսի ներկայացուցիչներ, ինչպիսք են՝ Կ. Յունգը, Ա. Ադլերը և ուրիշներ։
Ի տարբերություն ինքնիրացման հումանիստական դրույթների, որտեղ ինքնիրացումը  զարգացման  գլխավոր  միտումն  է  ու  շարժիչ  ուժը,  հոգեվերլուծական ուղղություններում այս երևույթի մասին առավելապես նշվում է որպես 
որոշ գործընթացների հետևանք։
Ըստ  Կ.  Յունգի՝  զարգացման  նպատակը  հանդիսանում  է  ինքնիրացումը, 
այսինքն՝  ես-ի  ամբողջական  իրականացումը։
  Դա  նշանակում  է  անձի  բոլոր 
կողմերի  առավելագույնս  ամբողջական,  ավարտուն  տարբերակում  և  ամբողջական  համակցում։
  Յուրաքանչյուր  մարդու  զարգացումը  յուրօրինակ  է,  այն 
շարունակվում  է  ամբողջ  կյանքի  ընթացքում  և  ներառում  է  «անհատականացում» հասկացությունը։
 Անհատականացումը հակազդող ներանձնային ուժերի 
և  միտումների  ինտեգրացիայի    դինամիկ  և  զարգացող  գործընթաց  է,  որին 
հասնելը հեշտ  չէ։
  Իր  վերջնական  ձևերում անհատականացումը  ենթադրում  է  
անձի բոլոր  տարրերի գիտակցված զարգացում և արտահայտում։
 Ստացվում 
է,  որ  Յունգը  անհատականացման  իրականացումը  կոչել  է  ինքնիրացում։
  Նա 
գտնում էր, որ զարգացման այս վերջնական փուլը հատուկ է միայն օժտված և 
բարձր զարգացվածություն ունեցող անձանց11։
Ա. Ադլերը ինքնիրացումը կապում է թերարժեքության բարդույթի փոխհատուցման և գերազանցության ձգտման հետ։
 Ըստ նրա տեսության՝ մարդն ունի թերարժեքության զգացում, որը փորձում է փոխհատուցել` անընդհատ ձգտելով  կատարելության,  աճի,  զարգացման։
  Անձը  կարող  է  ամբողջական  համարվել միայն այն ժամանակ, երբ անընդհատ ձգտում է հասնել իր նպատակներին, իսկ կյանքի այն նպատակները, որոնք մարդիկ ընտրում են և այն, թե ինչ  ձևով  են  ձգտում  հասնել  դրանց,  որոշում  են,  թե  ինչ  իմաստ  են  նրանք  վե10 Маслоу А., Мотивация и личность, СПб.։
 Евразия, 1999, 479 с. 
11 Юнг К., Структура и динамика психического, Пер. с англ, -М.։
 «Когито-Центр», 2016, 480 с. 
րագրում իրենց կյանքին։
 Ադլերը մտցրել է ստեղծագործական ես-ի գաղափարը, որը փնտրում, մեկնաբանում և իմաստավորում  է օրգանիզմի այն փորձը, 
որը կնպաստի անձի կյանքի ոճի իրականացմանը։
 Եթե այն գտնել հնարավոր 
չէ, ես-ը փորձում է ստեղծել այն12։
Հոգեվերլուծության  մեջ  անձն  առավելապես  պայմանավորված  է  իր  անցյալով,  պահանջմունքներով,  կենսաբանական,  սոցիալական  սահմանափակումներով, և ստացվում է, որ ինքնիրացումը ինչ-որ գործոնի հետևանք է։
 Այսինքն՝ նշված տեսություններում մի դեպքում ինքնիրացումը զարգացման արդյունք  է,  մյուս  դեպքում՝  թերարժեքության  բարդույթի  փոխհատուցում։
  Մինչդեռ հումանիստները այն դիտարկում են որպես բնածին պահանջմունք, դրդապատճառ, որն ուղղորդում է անձի վարքը։
Առհասարակ հետազոտողները հակված են ինքնիրացումն ուսումնասիրել 
անկախ որևէ գործունեությունից, բայց այսպիսի ընդհանրացումը հանգեցնում 
է  նմանատիպ  հետազոտությունների  պրակտիկ  կիրառելիության  նվազմանը։
Մարդկանց  կյանքի  հիմնական  գործունեություններից  մեկը  մասնագիտական  
ոլորտն է, հետևաբար շատ կարևոր է մարդու ինքնիրացման հարցը դիտարկել 
հենց  մասնագիտության  շրջանակներում։
  Մասնագիտությունը    ոչ  միայն  նյութական կարիքները հոգալու միջոց է, այլ նաև կապված է ավելի բարձր կարգի 
պահանջմունքների հետ։
 Հենց դա է վկայում այն փաստը, որ մարդիկ մասնագիտություն ընտրելիս սովորաբար հաշվի են առնում սեփական հետաքրքրությունները և հնարավորությունները13։
Մասլոուն նշում է, որ անձը կարող է ինքնակտուալացվել`լավագույնս կատարելով իր գործը։
 Միևնույն ժամանակ ինքնակտուալացվող մարդը կարող է 
հասնել  մասնագիտական  հաջողությունների  որոշակի  «տրանսցենդենտալ» 
մակարդակի՝  ի  տարբերություն  այն  աշխատողի,  որն  ուղղակի  լավ  է  կատարում իր գործը։
 Մյուս ոչ պակաս կարևոր չափանիշը աշխատանքից բավարարվածությունն է և պոտենցիալների բացահայտման հնարավորությունը14։
Մասնագիտական  գործունեությունը  մարդու  կենսագործունեության  այն 
ոլորտներից է, որը երկար ժամանակաշրջան է ընդգրկում և առավել հարմար է 
ուսումնասիրությունների  համար։
  Մասնագիտական  ինքնիրացման  վերաբերյալ  ուսումնասիրություններ  է  կատարել  Բ.  Գ.  Անանևը։
  Նա  դրել  է  մարդու 
մասնագիտական  ոլորտում  ինքնիրացման  ուսումնասիրությունների  մեթոդաբանական  հիմքը։
  Անանևի  ուսմունքում  մարդն  ամբողջական  է,  զարգացող  և 
ակտիվ։
 Նա հատկապես ուշադրություն է դարձնում զարգացման վրա։
 Ըստ Անանևի՝ անձը անհատական-հոգեբանական զարգացման արդյունք է։
 Դիտարկելով  մարդու  ինքնիրացման  հիմնահարցը  կենսագործունեության  մասնագի12 Adler A., The practice and theory of individual psychology. New York, NY։
 Routledge, 2014, 352 p. 
տական ոլորտում` նա հատկապես կարևորում է ինքնազարգացման դերը։
 Խոսելով այդ մասին` անհրաժեշտ է կարևորել կենսական ուղու դերը անձի ինքնիրացման գործում, քանի որ կենսական ուղին կապված  է այն միջավայրի, ժամանակաշրջանի հետ,  որում ապրում  է մարդը։
  Անանևը  գտնում  է,  որ մարդու 
գլխավոր  բնութագրիչներից  են  կենսական  ուղղվածությունն  է,  որը  արտահայտվում  է  «կենսական  նպատակներում»,  և  գործողությունների  կատարման 
ձևերը,  որոնք արտահայտում են գործողությունների ոճը։
 Այսինքն, մարդը լինելով  ամբողջական  և  ունենալով  նպատակներ,  գիտակցում  է  դրանք  և  իրականացնում  պրակտիկայում։
  Դա  էլ  հենց  կարելի  է  հասկանալ  ինքնակտուալացման գործընթացը15։
Սուբյեկտիվ  և  օբյեկտիվ  մի  շարք  գործոններ  ազդում  են  մարդու  ինքնիրացման  գործընթացի  բովանդակության  և  դինամիկայի  վրա։
  Սուբյեկտիվ 
գործոնները կախված են անձից։
 Դրանք ներառում են  արժեքային կողմնորոշիչները, մարդու՝ ինքն իր հետ աշխատելու ցանկությունն ու հնարավորությունը, բարոյական որակները, կամքը և այլն։
 Մյուս գործոնները, որոնք կախված 
չեն անձից, համարվում են օբյեկտիվ գործոններ և կապված են երկրի սոցիալտնտեսական  պայմաններից,  նյութական  ապահովվածությունից,  զանգվածային լրատվամիջոցների ազդեցությունից և այլն։
 Շատ կարևոր են նաև հասարակության մեջ մարդու սեփական ներգրավվածության զգացումը, ուրիշների  և  բնության  հետ  ներդաշնակ  փոխհարաբերությունները։
  Ինքնիրացման 
համար  մարդը  պետք  է  նաև  ունենա  որոշակի  գիտելիքներ,  հմտություններ, 
կարողություններ, որոնք նպաստում են որևէ  գործունեության  իրականացմանը և հեշտացնում են մարդկանց միջև  հարաբերությունների հաստատումը16։
Մասնագիտական  գործունեությունում  անձի  ինքնիրացումը  կախված  է 
նրանից, թե որքանով է մարդը ընդունում իր մասնագիտական գործունեությունը  որպես  անձի  զարգացման  պայման։
  Աշխատանքային    գործունեությունում 
մարդու  մոտիվացիայի  և  վարքի  վրա  նշանակալի  ազդեցություն  են  թողնում 
դրական  ինքնագնահատականը  և  սրա  հետ  կապված՝  ինքնահարգանքը,  սեփական  որակների,  հնարավորությունների,  ընդունակությունների  գիտակցումը։
  Ինքնահարգանքի  ցածր  մակարդակ  ունեցող  անձինք  առավել  ուշադրություն  են  դարձնում  իրենց  թերություններին,  թույլ  կողմերին,  բացասական  որակներին։
Ա.  Կոռմանան  առաջարկել  է  մի  մոդել,  համաձայն  որի՝  աշխատանքային 
գործունեության  արդյունավետությունը  և  ներքին  բավարարվածության  առկայությունը աշխատակցի ինքնահարգանքի գործառույթներն են։
 Բարձր ինքնահարգանք ունեցող աշխատակիցները ամենայն հավանականությամբ ավելի 
լավ կկատարեն իրենց աշխատանքը, քանի որ նրանց մոտիվացիան ներքին է՝ 
15Ананьев Б., Человек как предмет познания. СПб.։
 Питер, 2011, 288 с. 
ի  տարբերություն  ցածր  ինքնահարգանք  ունեցող  անձանց։
  Ինքնակտուալացման  գործընթացը  կարելի  է  դիտարկել  տարաբնույթ  գործունեությունների 
հանդեպ  անձի  վերաբերմունքով։
  Օրինակ,  ըստ  Ա.  Կ.  Մարկովայի,  մասնագիտության  մեջ  անձի  ինքնակտուալացումը  հնարավոր  է  մասնագիտական  նորմերը  իրականացնելիս  սեփական  հնարավորությունների  գիտակցումով,  գործունեության  կատարման  անհատական  հնարավորությունների,  սեփական 
դրական  որակների  գիտակցական  ուժեղացմամբ,  անհատական  ոճի  ամրապնդմամբ,  սեփական  հնարավորությունների  առավելագույն  իրականացման միջոցով17։
Ինքնիրացման հիմնական պայման են նաև զարգացած ինքնագիտակցությունն ու ռեֆլեքսիան, որոնց օգնությամբ մարդը կարողանում է գիտակցել և 
ճանաչել իրեն և շրջապատող աշխարհը, իրական և պոտենցիալ ընդունակություններն  ու  կարողությունները,  հետաքրքրություններն  ու  արժեքները,  անձնային և մասնագիտական աճի հեռանկարները։
Մասնագիտական  գործունեությունը  կարող  է  ապահովել  մասնագիտական ինքնիրացման երեք կողմեր` հոգեբանական, գործիքային և սոցիոմշակութային։
  Հոգեբանական կողմը ենթադրում  է մասնագիտական գործունեությունում  անձնային  հնարավորությունների  գիտակցում  և  արտահայտում։
  Գործիքային կողմը ենթադրում է  պոտենցիալների, ռեսուրսների, կարողությունների, 
հմտությունների, ընդունակությունների օգտագործում, իսկ սոցիոմշակութային 
ինքնիրացումը  վերաբերում  է  մարդու  կողմից  սեփական  առաքելության  գիտակցմանն  և  արտահայտմանը,  որը  դրսևորվում  է  այլ  մարդկանց,  հասարակության,  մարդկության  հանդեպ  մասնագիտական  գործունեության  միջոցով։
Հնարավոր  է,  որ  հենց  սրանք  են  նպաստում  անձի  մասնագիտական  ինքնիրացմանը18։
Շատ կարևոր է նաև մարդու ընդհանուր ինտելեկտուալ զարգացումը, որը 
նույնպես մասնագիտական գործունեության մակարդակի բարձրացման խթան 
է։
 Այն դրականորեն է ազդում մոտիվացիայի, հետաքրքրությունների, պահանջմունքների ձևավորման վրա, որոնք էլ նպաստում են նոր հմտությունների, կարողությունների ձևավորմանը, մասնագիտական վարպետության աճին19։
Լ.  Ա.  Կոռաստիլյովան  առանձնացնում  է  մասնագիտական ինքնիրացման 
մի  քանի  փուլեր,  որոնք  ունեն  իրենց  առանձնահատկությունները։
  Առաջին 
փուլը մասնագիտական ինքնորոշումն է, որտեղ գերակշռում է «ուզում եմ» բլոկը, քանի որ միայն այդպես` մոտիվացիոն-իմաստային և արժեիմաստային կապերի  միջոցով  է  հնարավոր իրականացնել անձի մասնագիտական  հեռանկաсти/ http։
//econf.rae.ru/pdf/2010/11/1595af6435.pdf. 
19  Ամիրյան Ս., Անձի ինքնիրացման  հիմնախնդիրները։
 Ուսումնաօժանդակ ձեռնարկ։
  -Եր.։
 ԵՊՀ 
հրատ., 2011, 102 էջ։
րի կառուցումը։
 Երկրորդ փուլը մասնագիտական կայացման փուլն է, երբ արդեն  ընտրված  է  մասնագիտությունը,  և  յուրացված  են  մասնագիտության  մեթոդները,  որոնցով  ձեռք  են  բերվում  հմտություններ։
  Այստեղ  գերակշռում  է 
«կարող եմ» բլոկը։
 Երրորդը մասնագիտական աճի և կոմպետենտության զարգացման փուլն է, որում գերակշռում է «պետք է» բլոկը20։
 Նշված փուլերը պայմանականորեն  են  առանձնացված,    և  դրանց  տևողությունը  տարբեր  մարդկանց դեպքում տարբեր է լինում։
 Անձի  մասնագիտացումն ընդգրկում է մարդու կյանքի ամբողջ աշխատունակ շրջանը և յուրաքանչյուր փուլում ունի իրեն 
բնորոշ  դրդապատճառները  և  արժեքները։
  Մասնագիտացմանը  զուգընթաց 
մեծանում է ներքին մոտիվացիայի դերը` կապված ինքնահարգանքի հետ, ինչն 
էլ գալիս է ինքն իրեն՝ որպես պրոֆեսիոնալ մասնագետի ընդունումից21։
Մասնագիտական գործունեության նշված փուլերում կարող են հանդիպել 
խոչընդոտներ։
 Դրանց թվում են ակտիվ կյանքում մարդու ներգրավվածության 
բացակայությունը, հոգևոր և մշակութային սահմանափակումները, գիտակցության թերի զարգացվածությունը, նյութական և նեղ պրագմատիկ արժեքային 
համակարգը, նարկոմանիան, ալկոհոլիզմը, ինչպես նաև մասնագիտության ոչ 
համապատասխան ընտրությունը և այլն22։
Ամփոփելով  նշենք, որ  գոյություն ունեն ինքնիրացմանը  վերաբերող  բազմաթիվ  տեսություններ,  որոնք  ունեն  շատ  ընդհանրություններ,  բայց,  այնուամենայնիվ,  յուրովի  են  բացատրվում  տարբեր  հեղինակների  կողմից՝  կախված 
նրանց  մոտեցումներից  և  նաև  այն  դպրոցների  գաղափարներից,  որոնց  հարում  են։
  Բոլոր  դեպքերում  կարող  ենք  ասել,  որ  ինքնիրացումն անձի  հնարավորությունների  բացահայտումը,  զարգացումն  է,  ամբողջականության  և  ներդաշնակության ձեռքբերումը, որը նպաստում է անձնային աճին։
 Տեսությունների տարբերությունները հիմնականում վերաբերում են ինքնիրացման ձգտման 
առաջացման մեխանիզմներին, բայց բովանդակային առումով նույնատիպ են։
Մասնագիտական  ոլորտում  ինքնիրացումը՝  որպես  գործընթաց  և  արդյունք, կապված է իր և հասարակության համար օգտակար լինելու, սեփական 
աշխատանքը  սիրելու  և  դրանում  ամբողջովին  ներգրավվելու,  մասնագիտական  գործունեությունում  առավելագույն  ձեռքբերումներ  ունենալու  հանգամանքների  հետ,  որոնք  էլ  նպաստում  են  մարդու`  ինքն  իրեն  լիարժեք,  բավարարված, ներդաշնակ զգալուն։
 Մասնագիտական ոլորտում անձի ինքնիրացումը ինչպես մասնագիտական աճի, այնպես էլ անձնային աճի գործոն է։
Այսպիսով՝  մարդու  մասնագիտական  ինքնիրացումը  կախված  է  մի  շարք 
գործոններից։
 Ընդհանրացնելով՝ կարելի է ասել, որ դրանք են` ինքնագիտակցության  զարգացվածության  բարձր  մակարդակը,  ներքին  մոտիվացիայի  առ20  Коростылева  Л.,  Психология  самореализации  личности։
  Затруднения  в  профессиональной 
сфере-СПБ.։
Изд.-во «Речь», 2005-222 с.  
կայությունը,  բարձր  ինքնահարգանքը,  սեփական  հնարավորությունների,  ընդունակությունների գիտակցումն ու դրանց կիրառումը պրակտիկ գործունեությունում, ինչպես նաև նյութական ապահովվածությունը, երկրի սոցիալ-տնտեսական  պայմանները  և  այլն։
  Անձի  մասնագիտական  ոլորտում  ինքնիրացման 
գործընթացը  պայմանականորեն բաժանվում է փուլերի։
 Ինքնիրացումը տեղի 
է ունենում միայն այն ժամանակ, երբ մարդը ներդաշնակ է ապրում հասարակության  և  բնության  հետ  և  գիտակցում  է  դրա  անհրաժեշտությունը։
  Ինչպես 
նաև  հաջողված  ինքնիրացման  համար  մարդը  պետք  է  ունենա  նպատակներ, 
հաղթահարի դժվարությունները և դրանում տեսնի իմաստ։
Անի Կարակյան 
ԱՆՁԻ ԻՆՔՆԻՐԱՑՄԱՆ ՀԻՄՆԱԴՐՈՒՅԹՆԵՐԸ ԵՎ ԱՌԱՆՁՆԱՀԱՏԿՈՒԹՅՈՒՆՆԵՐԸ 
ՄԱՍՆԱԳԻՏԱԿԱՆ ԳՈՐԾՈՒՆԵՈՒԹՅՈՒՆՈՒՄ 
Բանալի բառեր՝ ինքնիրացում, ինքնակտուալացում, ինքնիրացման տեսություններ, 
մասնագիտական գործունեություն, ինքնիրացումը մասնագիտական գործունեությունում, 
անձնային աճ, մասնագիտական գործունեության մեջ ինքնիրացմանը նպաստող գործոններ 
Ամփոփում 
։
