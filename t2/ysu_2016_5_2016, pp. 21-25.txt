ՕՐՀԱՆ ՓԱՄՈՒՔԻ «ՋԵՎԴԵԹ ԲԵՅԸ ԵՎ ՈՐԴԻՆԵՐԸ» ՎԵՊԸ՝ ՈՐՊԵՍ ՆԱԽԱՊՈՍՏՄՈԴԵՌՆԻԶՄԻ ՕՐԻՆԱԿՆոբելյան  մրցանակի  դափնեկիր  (2006  թ.)  թուրք  գրող  Օրհան  Փամուքն  (ծնվ.  1952  թ.)  իրբազմաթիվ  հարցազրույցներում,  ինչպես  նաև  ինքնակենսագրական  գրքում`  «Ստամբուլ.  քաղաքը  ևհիշողությունները»,  նշում  է,  որ  մինչև  1974  թ.  սովորել  է  ճարտարապետություն,  զբաղվել  նկարչությամբ, սակայն դրանից հետո թողել է ամեն ինչ և սկսել գրել։
 1979 թ. պատրաստ է լինում նրա առաջին  վեպը`  «Խավար  և  լույս»  վերնագրով,  որը  հենց  նույն  տարում  արժանանում  է  «Միլլիյեթ»  թերթիսահմանած գրական մրցանակին։
 Այդ գիրքը, սակայն, հրատարակվում է միայն 1982 թ.` «Ջևդեթ բեյըև որդիները» վերնագրով։
 Գրականագետները և հենց ինքը` հեղինակը միակարծիք են, որ դա դասական ընտանեկան վեպ է` «bildungsroman», և Փամուքը որպես օրինակ է վերցրել Թոմաս Մանի «Բուդենբրոկներ» վեպը1։
 Ինքը` Փամուքն էլ խոստովանում է, որ այդ ժամանակ տարված է եղել Թոմաս Մանովև փորձել է կիրառել նրա մեթոդները, ոճը և լեզուն։
Գրականագետների  շրջանում  կարծիք  կա  նաև,  որ  այս  վեպն  առավելապես  ռեալիստական  է։
Օրինակ` ըստ թուրք գրականագետ Ն. Էսենի, գրքում առկա է ռեալիստական վեպերին հատուկ «ամենինչ  իմացող  պատմողը»2  այսինքն`  հեղինակը,  որը  Փամուքի  այլ  վեպերում  իր  տեղը  երբեմն  զիջելու  էդեպքերի  ուղղությունն  ինքնուրույն  թելադրող  հերոսին  կամ  հերոսներին։
  Մեր  կարծիքով,  սակայն,Օրհան  Փամուքի  առաջին  վեպը  գտնվում  է  ռեալիզմի  և  պոստմոդեռնիզմի  սահմանագծում։
  Ճիշտ  է՝վեպում գերակշռում են ռեալիստական շեշտադրումները, սակայն արդեն իսկ ակնհայտ են նաև պոստմոդեռնիզիմի  որոշակի  տարրեր։
  Այդ  վեպը  չէր  էլ  կարող  լիովին  համարվել  ռեալիստական,  քանի  որհենց հեղինակը՝ Օրհան Փամուքն արդեն այդ ժամանակ իր գեղագիտական հայացքներով դեմ էր արտահայտվում ռեալիստական, «անատոլիական վեպին» և դրա սկզբունքներին։
 Վեպում մեջբերումներեն արված ժամանակի թերթերից, և որոշ մասնագետներ սա համարում են ռեալիստական ուղղությանընդգծում, սակայն ձևավորվող հետմոդեռնիզմի սկզբունքներում հենց այսպես է դրսևորվում միջտեքստայնությունը։
 Նման մեջբերումները դարձել են որոշակի ոճ, որը նաև օգնում է կառուցել իրականի ևֆիկցիայի  համադրումը  կամ  հակադրությունը,  նպաստում  այդ  երկու  ընկալումների  սահմաններն  էլավելի անորոշ դարձնելուն ու ընթերցողի ընկալմանը հանձնելուն։
«Ջևդեթ  բեյը  և  որդիները»  վեպի  ժամանակային  սահմանները  1905-1970  թթ.  Թուրքիան  է.  անգամ ժամանակային այս ընտրությունն իր մեջ սահմանագծային շեշտադրում է պարունակում՝ Օսմանյան կայսրության անկում և Թուրքիայի Հանրապետության ձևավորման տարիներ։
 Վեպում ներկայացվում  են  այդ  շրջանում  Թուրքիայի  հասարակական,  քաղաքական,  մշակութային  զարգացումները,  ևմեկ ընտանիքն ուղղակի հիմք է՝ ցույց տալու այդ երևույթների ավելի ընդհանրական զարգացման համայնապատկերը։
Վեպը բաղկացած է երեք մասից, որոնք խորագրված են հետևյալ կերպ` «Առաջաբան», «Մաս երկրորդ»  և  «Վերջաբան»։
  Առաջին  մասի  համար  ընտրված  խորագիրը  կարծես  համապատասխանում  էնաև  ընդհանուր  տրամաբանությանը,  քանի  որ  այդ  հատվածում  նկարագրվում  է  թուրք  սկսնակառևտրական  Ջևդեթի  մեկ  օրը,  և  այդ  օրվա  ընթացքում  ներկայացվում  են  այն  հիմնական  առաջնահերթությունները, նպատակները, որոնք իր առջև դնում է երիտասարդ գործարարը։
 Այդ նպատակներըմեծ մասամբ կենցաղային են և կապված են բարեկեցիկ ընտանիք ստեղծելու հետ։
 Այստեղ ուշագրավէ  առաջին  հերթին  Օսմանյան  կայսրությունում  մուսուլման-քրիստոնյա  հարաբերությունների  մի  ուղղվածություն. հայտնի է, որ կայսրությունում առևտրով, արհեստներով և գործարարությամբ առավելապես զբաղվել են ոչ մուսուլմանները` հայերը, հույները, հրեաները, իսկ թուրքերն ընդգրկված էին պաշտոնեության  համակարգում  և  ռազմական  ոլորտում։
  Հասարակության  մեջ  կար  անգամ  ընկալում,  որ2 Նույն տեղում։
մուսուլմանին այդքան էլ սազական չէ զբաղվել գործարարությամբ։
 Սակայն դրա փոխարեն ոչ մուսուլմանների մոտ կար ձևավորված միջին և բարձր առևտրային խավ, որն անհամեմատ ավելի ապահովված  էր,  քան  մուսուլմանները։
  Եվ  ահա  Ջևդեթը  նպատակ  է  դնում,  կոտրելով  որոշ  կարծրատիպեր,մտնել  գործարարության  ոլորտ  և,  լինելով  մուսուլման,  դառնալ  ապահովված  այդ  խավի  անդամ  ուդրանով նաև իր ապագա ընտանիքը նույնպես դարձնել այդպիսին1։
 Հեղինակը բավական մանրամասնէ  պատկերում  մուսուլման  և  ոչ  մուսուլման  գործարարների  փոխադարձ  ընկալման  լուռ  գործընթացը.«Հույն  և  հրեա  վաճառականները  ճանապարհում  էին  իրենց  շարքերը  խցկված  մուսուլմանին  հետաքրքրասեր  հայացքներով»2։
  30-ն  անց  Ջևդեթը,  որոշակի  հաջողությունների  հասնելով  առևտրիոլորտում, սկսում է պլանավորել իր ապագա կյանքը, որտեղ կարևոր են գրեթե բոլոր դետալները. նաորոշում  է  տուն  գնել  Ստամբուլի  արդեն  էլիտար  համարվող  թաղամասում`  Նիշանթաշըում,  ամուսնանալ բարձր խավի` փաշայի աղջկա հետ3։
Ջևդեթի  եղբայրը`  Նուսրեթը  լիովին  տարբերվում  է  նրանից  և,  իր  հերթին,  դառնում  է  վեպիսյուժետային  «չհարմարվողների»  գծի  հիմնադիր,  ով  նաև  տարատեսակ  հոգեբանական  ճգնաժամերիմեջ  է։
  Այս  կերպարում  և  նրա  մոտ  եղած  խնդիրների  խորքային  առանցքում  Արևելք-Արևմուտք  կամԹուրքիա-Եվրոպա բախումն է։
 Նուսրեթը  եղել է Եվրոպայում, Փարիզում, ծանոթ է եվրոպական գրականությանը, արվեստին, ֆրանսիական հեղափոխությանը և դրա գաղափարական կողմին ու հարումէ  այդ  ժամանակ  գործունեություն  ծավալող  երիտթուրքերին։
  Փամուքի  վեպում  հպանցիկ  հանդիպումենք նաև հայ կերպարի, ընդ որում՝ առավելապես դրական գունավորմամբ. դա հիվանդ Նուսրեթի հետապրող ընկերուհին է` դերասանուհի Մարի Չուխաջյանը4։
Վեպի երկրորդ մասի գործողություններն սկսվում են արդեն 1936 թ. և հենց սկզբից նոր հերոսների խոսակցության թեման  կրկին եվրոպականացումն է, սակայն էլ ավելի  շեշտված երանգներով։
 Ինչպես նշվեց, վեպի առաջին և երկրորդ մասերի միջև կա մոտ 30 տարվա ժամանակային վակուում և ընթերցողն արդեն տեսնում է 60-ն անց Ջևդեթին, ով իր նպատակներին հասել է, ստեղծել մեծ բարեկեցիկ ընտանիք, գնել տուն, ամառանոց, զարգացրել ձեռնարկությունը։
 Ջևդեթ բեյը ներքին մենախոսությունների միջոցով ներկայացնում է իր կյանքը և տեղի ունեցած դեպքերն ասես հենց այն պահից, երբվերջացել են առաջին հատվածի նկարագրությունները։
 Այսպես. «Այս տունը ես գնեցի 1905-ին, ամուսնացա։
  Այդ  ժամանակ  էլ  հենց  սուլթանի  դեմ  մահափորձ  տեղի  ունեցավ։
  Հետո  իշխանության  եկաներիտթուրքերը  և  վերականգնեցին  սահմանադրությունը։
  Հետո  ես  գնեցի  կողքի  այգին։
  Պատերազմիժամանակ հարստացա շաքարավազի ներմուծման միջոցով և այդ փողերով այստեղ ամեն ինչ կարգիբերեցի։
 Իմ ձեռնարկությունն սկսեց ծաղկել»5։
 Ջևդեթի մենախոսության մեջ պատմական դեպքերը ևիր անձնական խնդիրները դրված են նույն հարթության վրա. ասես հեղինակը դրանով փորձում է ցույցտալ,  որ  դրանք  կերպարի  համար  ունեն  հավասար  կարևորություն  և  երբեմն  կենցաղայինն  անգամավելի  կարևոր  է։
  Ասենք՝  Թուրքիայի  Հանրապետության  հիմնադրումն  ու  ածխի  վառարանի  ձեռքբերումը ներկայացվում են նույն հարթության վրա։
 Ջևդեթն ունի իր ապրածից գոհ մարդու կերպար, փաշայի աղջիկ կին` Նիգյան հանըմը, երկու որդի` Օսմանը, Ռեֆիքը, և դուստր` Այշեն։
Ռեֆիքը  Ջևդեթ  բեյի  որդին  է՝  բարեկեցիկ  ընտանիքից,  ով  նաև  ամուսնացել  է  և  սպասում  է  իրառաջնեկին։
  Նա  իր  ավագ  եղբոր  հետ  աշխատում  է  հոր  ձեռնարկությունում։
  Թվում  է՝  ամեն  ինչ  կաերջանիկ  լինելու  համար,  սակայն  նրա  մոտ  հետզհետե  ի  հայտ  են  գալիս  ճգնաժամային  երևույթներ,որոնք վերածվում են խորքային ճգնաժամի։
 Նմանատիպ երևույթներ են սկսվում նաև նրա ընկերներիմոտ։
 Եվրոպայից վերադարձած նրա ընկերը` Օմերը, լինելով ինժեներ-շինարար, ձգտում է լավ ու մեծծրագիր իրականացնել և մեծ գումարներ աշխատել՝ դառնալով «նվաճող»։
 Մյուս ընկերը` Մուհիթթինընույնպես  ինժեներ  է,  սակայն  նաև  բանաստեղծություններ  է  գրում։
  Ընկերների  մեջ  նա  ամենածայրահեղականն է, ամենաշատ կարդացածը և նրանցից ավելի շուտ է ընկել ճգնաժամի մեջ։
 Արդեն ուսանողական տարիներին նա ընկերներին  խոստացել է, որ եթե 30 տարեկանում լավ պոետ չդառնա, ապաինքնասպան  է  լինելու։
  Ընկերները  հաճախ  հավաքվում  են  Ռեֆիքի  տանը  և  տարվում  ինտելեկտուալզրույցներով,  համաշխարհային  գրականության  քննարկմամբ։
  Այդ  վեճերը  նաև  ճգնաժամից  դուրսգալու, փնտրտուքի ուղիներ գտնելու վերաբերյալ վեճեր են։
Միջտեքստայնության կիրառման համատեքստում հեղինակը բավական տեղ է տալիս ժամանակիթերթերից մեջբերումներին և հատկապես ուշադրություն է դարձվում քաղաքական ու հասարակական1 Թուրքական նոր ձևավորվող բուրժուազիայի և նրա հարստացման մեթոդների մասին մանրամասն տե՛ս Жевелева А., Об исского университета, 2009, серия 13, выпуск 2, էջ 35-42։
3 Նույն տեղում, էջ 10։
4 Նույն տեղում, էջ 12։
5 Նույն տեղում, էջ 123-124։
կարևորության խնդիրներին։
 Օրինակ` պարբերաբար անդրադարձ է կատարվում Ալեքսանդրեթի սանջաքի`  Հաթայի  խնդրին,  որը  1939  թ.  բռնակցվեց  Թուրքիային։
  Մասնավորապես`  Մուհիթթինը  սրճարանում  նստած  կարդում  է  հարևան  սեղանին  նստած  մարդու  ձեռքի  թերթում  որոշ  վերնագրեր.  «Հաթայն այլևս չի կարող մնալ սիրիական գերության մեջ... Երեկ նախագահ Աթաթուրքը...»1։
Սակայն  Ջևդեթ  բեյի  մահից  հետո  նրա  ընտանիքում  ավանդական  կարգը  շատ  արագ  սկսում  էճեղքեր տալ։
 Կրկին պահպանվում է կերպարների երկու պայմանական խումբ. Ջևդեթի մտածելակերպը և աշխարհայացքը պահպանում է նրա ավագ որդին` Օսմանը, իսկ Ռեֆիքի  մոտ անմիջապես խորանում է ճգնաժամը, և նա հետզհետե էլ ավելի է ընկնում անորոշության մեջ։
 Սակայն Ռեֆիքը չի կարողանում հասկանալ, թե իրեն ինչ է պետք և իրականում ինքն ինչ է փնտրում։
 Բավական շատ հանդիպող ներքին մենախոսությունների ընթացքում նա նշում է. «Ես հասկանում եմ, որ պետք է ինչ-որ բանանել,  բայց  չեմ  կարողանում  հասկանալ,  թե  կոնկրետ  ի՞նչ։
  Ինչո՞վ  կարելի  է  արդյոք  զբաղվել...»2։
  Ռեֆիքն ի վերջո վիճում է կնոջ հետ, ով նրան ընդհանրապես չի հասկանում, և հայտարարում, որ հեռանում է տնից՝ դրանով փախչելով իր ընտանիքից, կենցաղից, ինքն իրենից։
 Ռուսաստանցի թուրքագետգրականագետ  Ա.  Սուլեյմանովան  ուշադրություն  է  դարձնում  այն  հանգամանքին,  որ  Փամուքի  մոտքաոսի սկսվելու որոշակի խորհրդանիշ է տնից փախչելը3։
 Այսինքն, տունը հանգստության, ընտանիքիմիասնության,  իր  անձի  հետ  հաշտ  լինելու  խորհրդանիշ  է,  իսկ,  փախչելով  այդտեղից,  հերոսի  մոտսկսվում է քաոս։
«Ջևդեթ բեյը և որդիները» վեպում մեծ տեղ է տրված ընտանեկան տոների, միջոցառումների նկարագրմանը, ինչը նույնպես ընտանեկան վեպի կարևոր և պարտադիր տարրերից է։
 Սակայն այդ ամենըևս ազդում է հերոսների և կոնկրետ Ռեֆիքի հոգեկանի վրա, և նա ձգտում է հեռանալ իրականությունից։
 Թուրք գրականագետ Գ. Այթաչն առանձնացնում է ընտանեկան վեպի մեկ այլ առանձնահատկություն ևս` տնային պարագաների, կահավորանքի նկարագրումը և կարևորումը, որը նույնպես հանդիպում է այս վեպում4։
Ձանրույթը և դրա հիման վրա զարգացող անտարբերությունն ու ճգնաժամը խորանում են վեպիմեկ  այլ  կերպարի  մոտ  ևս։
  Ռեֆիքի  ընկեր  Օմերը,  թվում  է  թե  հասնում  է  իր  նպատակներին.  Կամախում թունելի շինարարությունից հետո նա մեծ գումարներ է վաստակել և արդեն ամեն ինչ պատրաստէ պատգամավորի աղջկա հետ ամուսնության համար, սակայն նա անհասկանալի պատճառով սկսումէ հետաձգել ամուսնությունը, ընկնել անտարբերությամբ պատված ընկճախտի մեջ։
 Օմերի մոտ էլ այդամենը բացատրություն չունի, նրան տանջող հիմնական հարցը հետևյալն է. «Ինչո՞վ կարելի է  ըզբաղվել, ի՞նչ կարելի է անել»5։
 Ներքին մենախոսությունների շղթայում նա սկսում է վախենալ իր սեփականմտքերից. «Ես գիտեմ, թե ես ինչ չեմ ուզում դառնալ, սակայն չգիտեմ, թե ինչ եմ ուզում դառնալ»6։
Վեպի մի հատվածում Փամուքը ստեղծում է քաոսային մի պատկեր, երբ բոլոր կերպարներն ընկնում  են  ճգնաժամի  մեջ.  ոչ  միայն  Ռեֆիքը,  Օմերը,  Մուհիիթինը,  այլև  ոչ  հիմնական  կերպարները  ևսպատկերվում  են  այդ  վիճակում։
  Սա  մի  տեսակ  քաոտիկ  աշխարհի  նկարագրության  փորձ  է։
  Այս  վեպում Փամուքը բավական հաճախ կիրառում է նաև պոլիֆոնիայի մեթոդը, որը պոստմոդեռնիզմի համար  գրեթե  ընդունված  սկզբունք  է։
  Ներքին  մենախոսությունների  ժամանակ  տարբեր  կերպարներսկսում են բազմաձայն քննակել իրավիճակը՝ ամեն մեկն իր ներսում, և գրողն անընդհատ հակադրումէ բարձրաձայն և լուռ ասված մտքերը7։
Ուշագրավ  է,  որ  Փամուքի  առաջին  վեպում  որոշ  ակնարկներ,  դիպվածային  նկարագրություններկան  Թուրքիայում  քրիստոնյաների,  մասնավորապես՝  հայերի,  դեմ  իրականցված  պետական  հալածանքների  վերաբերյալ։
  Այսպես,  մի  հավաքի  ժամանակ  թենիսի  ակումբի  նախագահն  Օսմանի  և  Ռեֆիքի հետ խոսելիս նշում է, որ իրենց ակումբի գլխին կախված սպառնալիք կա, քանի որ «նոր նահանգապետը  որոշել  է  քանդել  ներկայիս  շենքը  և  փոխարենը  տալ  մի  փոքրիկ  հողակտոր  «Սուրբ  Հակոբ»լքված  քրիստոնեական  գերեզմանատանը,  որը  գտնվում  է  մոտակայքում»8։
  Չնայած,  որ  այստեղ  չինշվում  այդ  գերեզմանատան  հայկական  պատկանելության  մասին,  սակայն  միայն  անունն  արդենհստակ  է  դարձնում  խնդիրը  և  հայկական  ու  քրիստոնեական  սրբավայրերի  նկատմամբ  թուրքականկառավարության վերաբերմունքը։
 Ավելին, շարունակելով այդ նույն թեման, Փամուքը մանրամասնումէ,  որ  զրույցին  ներկա  կանանցից  մեկը  նկատում  է,  թե  չի  կարելի  թենիս  խաղալ  գերեզմանատանը,2 Նույն տեղում, էջ 262։
6 Նույն տեղում, էջ 514։
7 Նույն տեղում, էջ 521-522։
ինչին  ներկաները  պատասխանում  են,  թե  այն  հատվածում,  որը  նախատեսվում  է  տալ  ակումբին  գերեզմաններ չկան, այլ «միայն հին եկեղեցու ավերակներ»1։
Վեպի  երրորդ  մասում,  որը  վերնագրված  է  «Վերջաբան»,  դեպքերը  տեղի  են  ունենում  մոտ  30տարի անց՝ 1970 թ.։
 Հեղինակը կրկին ակնարկներով կամ հերոսների մտորումների, ներքին մենախոսությունների միջոցով տալիս է անցած տասնամյակներում կերպարների հետ տեղի ունեցած կարևորիրադարձությունների  նկարագրությունները։
  Մասնավորապես`  երրորդ  մասի  դեպքերը  հիմնականումտեղի են ունենում Ռեֆիքի որդու՝ նկարիչ Ահմեթի կերպարի շուրջ։
 Հենց սկզբից նշվում է, որ դեպքերիցհինգ տարի առաջ, այսինքն՝ 1965 թ. մահացել է Ռեֆիքը, ով վաղուց սնանկացել էր, կորցրել ամեն ինչու  կյանքի  վերջին  տարիներն  ապրել  մոր  հարկաբաժնում՝  փոքրիկ  սենյակում։
  Նրա  կինը՝  Փերիհանըվաղուց լքել է նրան և ամուսնացել մեկ ուրիշի հետ։
Ջևդեթ բեյի ընտանիքն արդեն ապրում է բազմաբնակարան նոր շենքում, որը կառուցել են նախկին առանձնատան տեղում։
 Ռեֆիքի որդի Ահմեթն ապրում է այդ շենքի ձեղնահարկում, որը միակ բանէ,  ինչ  թողել  էր  նրան  իր  հայրը։
  Դեռևս  ողջ  է  Ջևդեթ  բեյի  կինը`  Նիգյան  հանըմը,  ով  ծերունական  հիվանդությամբ  է  տառապում  և  արդեն  գտնվում  է  մահվան  շեմին։
  Այս  հատվածում  նկարագրվում  ենքաղաքական  և  հասարակական  իրադարձությունները,  որոնք  տեղի  էին  ունենում  1960-1970-ականնթթ. Թուրքիայում և հատկապես առանձնացնում ձախակողմյան ու ուսանողական ակտիվ շարժումները։
 Կրկին տեղ է տրվում թերթերից մեջբերումներին՝ որպես միջտեքստայնության օրինակ։
 Դրանցումգերիշխում են զինվորականների վերջնագրերը և մոտալուտ ռազմական միջամտության մասին բացահայտ ակնարկները։
 Ահմեթը բոլորի հետ սկսում է խոսել հեղաշրջման հնարավորությունից և այդ միջոցով  հեղինակը  պատկերում  է  տեղի  ունեցող  դեպքերի  վերաբերյալ  հասարակական  ընկալումները։
Հպանցիկ ներկայացվում է նաև Օսմանի որդի Ջեմիլը, ով Ջևդեթ բեյի գծի շարունակողն է. նա ամուսնացել է, ունի երեխաներ, զբաղվում է իրենց ձեռնարկության կառավարմամբ և ընդհանրապես չի հետաքրքրվում ո՛չ քաղաքականությամբ, ո՛չ արվեստով և այլ խնդիրներով։
Գիրքն  ավարտվում  է  Նիգյան  հանըմի  մահվամբ,  և  մի  փոքրիկ  դետալ  կրկին  խորհրդանշում  էժամանակի  ավարտը։
  Տատի  սենյակից  դուրս  գալիս  Ահմեթն  ինչ-որ  տարօրինակ  բան  է  զգում  և,  միպահ  կանգնելով,  արձանագրում  է,  որ  20-րդ  դարի  սկզբին  գնած  իրենց  տան  հայտնի  ժամացույցըկանգ  է  առել։
  Սա  խորհրդանշում  է  նաև  Ջևդեթ  բեյի  և  նրա  մտածելակերպի  կրող  Նիգյան  հանըմիժամանակաշրջանի ավարտը։
 Ահմեթը մի պահ երկմտում է՝ արդյո՞ք պետք է կարգի բերել ժամացույցը,սակայն հետո եզրակացնում է. «Թող վազի ժամանակը»2։
Այսպիսով,  կարող  ենք  եզրակացնել,  որ  Օրհան  Փամուքի  առաջին  վեպը  մի  կողմից  ընտանեկանվեպի ժանրի տարրերը հստակ պարունակող ստեղծագործություն է, մյուս կողմից, սակայն, այն դժվարէ բնութագրել լոկ ռեալիստական։
 Մենք ավելի հակված ենք կարծել, որ սա այն դեպքերից է, երբ ռեալիստական և ուշ մոդեռնիստական կամ նախապոստմոդեռնիստական մեթոդները միահյուսվել են։
 Ընդորում, պոստմոդեռնիստական կողմը հստակ արտահայտված է միջտեքստայնության, հերոսների ճըգնաժամի,  փնտրտուքի  և  այլ  տարրերում։
  Երիտասարդ  ու  սկսնակ  գրողի  համար  հիշյալ  ստեղծագործությունը  կարելի  է  համարել  հաջողված  ու  միևնույն  ժամանակ  այդ  շրջանի  Թուրքիայի  հասարակական-քաղաքական իրադարձությունների բավական դիպուկ արտացոլման հարթակ։
Ամփոփելով` կարող ենք նշել, որ Օրհան Փամուքի «Ջևդեթ բեյը և որդիները» վեպը նախ գրողինբերեց որոշակի ճանաչում Թուրքիայի սահմաններում և երկրորդ հիմքեր ստեղծեց դեպի պոստմոդեռնիստական  ուղղություն  հակվելու  համար։
  Վեպում  առկա  տարատեսակ  հնարանքները,  կերպարներիպատկերման մեթոդները թույլ են տալիս այն բնութագրել որպես նախապոստմոդեռնիզմ։
Գևորգ ՍահակյանՕՐՀԱՆ ՓԱՄՈՒՔԻ «ՋԵՎԴԵԹ ԲԵՅԸ ԵՎ ՈՐԴԻՆԵՐԸ» ՎԵՊԸ՝ ՈՐՊԵՍ ՆԱԽԱՊՈՍՏՄՈԴԵՌՆԻԶՄԻ ՕՐԻՆԱԿԲանալի բառեր՝ Օրհան Փամուք, Ջևդեթ բեյը և որդիները, պոստմոդեռնիզմ, ռեալիզմ, Ստամբուլ։
