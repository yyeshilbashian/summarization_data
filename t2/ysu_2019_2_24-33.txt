ԵՐԿՐՈՐԴ ԵՎ ԵՐՐՈՐԴ ՊՍԱԿԻ ԽՆԴԻՐԸ ՀԱՅՈՑ ՄԵՋԿնոջը  և  տղամարդուն  միացնող  կապը  սրբագործվում  է  եկեղեցում,  և  այդմիությունը հաստատվում է սուրբ պսակով՝ ամուսնությամբ։
 Պսակը Հայ առաքելականեկեղեցու յոթ խորհուրդներից է, որը կատարվում է քահանայի օրհնությամբ և եկեղեցու սրբագործմամբ։
 Առանց պսակի խորհրդի ամուսնությունը Հայ առաքելականեկեղեցին  վավեր  չի  համարվում  [1]։
  Այս  խորհրդի  միջոցով  երկու  անձնավորություններ՝  այր  ու  կին,  ստանալով  աստվածային  օրհնություն,  խորհրդավորությամբդառնում են մեկ մարմին։
 Պսակի խորհուրդը սկզբնավորվել է դեռևս դրախտում մինչևադամական  մեղքը,  երբ  Աստված,  ստեղծելով  Ադամին  և  Եվային,  սահմանեցամուսնության միությունը և օրհնելով նրանց՝ ասաց. «Աճեցե՛ք և բազմացե՛ք» (Ծննդ.Ա 22, 28)։
 Իսկ Հիսուս Քրիստոսը, մասնակցելով և իր մասնակցությամբ աստվածայինօրհնության  արժանացնելով  Կանայի  հարսանիքը  (Հովհ.  Բ  1-12),  ևս  մեկ  անգամանուղղակիորեն փաստեց դրա կարևորությունը քրիստոնյայի կյանքում։
Ամուսնությունն  ընտանիքին  առընչվող  այն  հարցերն  են,  որոնք  այսօր  ակտիվորեն քննարկում, ուսումնասիրում են տարբեր տեսանկյուններից՝ ոչ միայն եկեղեցական, այլև փիլիսոփայական, հոգեբանական, սոցոլոգիական և այլն։
 Ամուսնությունը` որպես իրավական դաշնադրություն, ի հայտ է եկել մինչ քրիստոնեությունը ևունեցել է հիերարխիկ կառուցվածք։
 Իսկ քրիստոնեությունը, բացասելով ու մերժելովհեթանոսական  պատկերացումները,  ծայրահեղությունները  և  կամայականություննամուսնության խնդրում, կանոնակարգեց և սահմանեց քրիստոնեական ամուսնությունը՝  պսակը։
  Հայաստանում  եկեղեցու  օրհնությամբ  պսակադրությունը  դառնում  էամուսնության ճանաչված կարգ դեռևս V դարի կեսերին։
 Այս հետևությունը բխում էՍահակ Ա. Պարթևի (388-439 թթ.) և Շահապիվանի ժողովի (444 թ.) կանոններից։
Վերջինս պսակը վերահաստատեց և ճանաչեց իբրև օրինական ամուսնության պարտադիր կարգ թե՛ նախարարների, թե՛ ազատների, և թե՛ շինականների համար [2]։
 Հայ առաքելական եկեղեցին պսակի խորհուրդը կատարում է համապատասխան  ծիսական  արարողությամբ,  որն  ամփոփված  է  «Մաշտոց»  (Խորհուրդներիկատարման և նմանօրինակ գործողությունների համար սահմանված ծիսական կարգերի ու աղոթքների գիրք է) ժողովածուում [3]։
 Եկեղեցում կատարվող յուրաքանչյուրարարողություն  (սկսած մուտքը եկեղեցի՝ ծիսակարգի հերթականությամբ) և ծիսական գործողություն ունի խորհրդանշական իմաստ [1]։
 Հայոց եկեղեցում կատարվողպսակի  կարգն    ունի  հոգևոր  խորհուրդ  և  այլաբանական  մեկնություն,  որի  մասինխոսել  են  թե՛  Ընդհանրական,  թե՛  Հայ  առաքելական  եկեղեցու  մեծանուն  հայրերը(Հովհան  Ոսկեբերան,  Գրիգոր  Տաթևացի  և  այլն)։
  Ըստ  մեկնությունների՝  «Ամուսնութիւնը  սոսկ  մարմնական  միաւորում  մը  չէ,  որ  գաղափարական  կերպով  կըպատկերացնէ  Քրիստոսի  միութիւնը  իր  Եկեղեցւոյ  հետ։
  Աստուածաշունչի  մէջեկեղեցին նմանեցուած է հարսի և Քրիստոս՝ փեսայի։
 Ինչպէս որ Քրիստոս և Եկեղեցիանբաժան  են  իրարմէ,  այնպէս  ալ  այր  և  կին  երկուք  չեն՝  այլ  մէկ,  ու  կը  կազմենանբաժան  մարմին  մը  և  ցմահ  կապուած  կը  մնան  իրարու»  [4]։
  Հայ  եկեղեցունշանավոր  մի  շարք  գործիչներ  անդրադարձել  են  պսակի  խորհրդին՝  սահմանելովկանոնական  և  ծիսական  նորմեր,  որոնք  գործածական  են  միչև  օրս  (ԳրիգորԼուսավորիչ, Ներսես Մեծ, Սահակ Պարթև և այլն)։
 Կարևոր է նշել նաև այն հանգամանքը, որ ներկայումս Հայ եկեղեցում կատարվող պսակի խորհուրդը ձևով և կառուցվածքով  տարբերվում  է  նախկինում  կատարված  պսակի  կարգից։
  Հնում  եկեղեցումկատարվող  ծիսական  արարողություններից  շատերն  այժմ  չեն  կատարվում  կամկատարվում են միայն պսակի օրհնության օրը, այսինքն, բոլոր արարողություններըխտացվում  և  նշվում  են  մեկ  արարողությամբ՝  ինչպես,  օրինակ,  հանձնառությանխոստումը  կամ  թագ  վերցնելու  կարգը  [5]1  և  այլն։
  Պսակի  խորհրդի  միջոցով  Հայեկեղեցին շեշտում է ընտանիքի ամրության և կայունության կարևորությունը։
 Թերևսայս է պատճառը, որ Հայ եկեղեցին ոչ միայն չի խրախուսում, այլև շատ դեպքրումարգելում է ամուսնալուծությունը։
 Նշենք, որ հեթանոսական շրջանում Հայաստանիօրենսդրությունը ոչ միայն չէր խոչընդոտում ազատ և կամայական ամուսնալուծությունները, այլև շատ հաճախ նպաստում էր դրանց [2], սակայն քրիստոնեական կրոնիազդեցության ներքո կյանքի կոչվեցին բարոյական նոր պատկերացումներ և դրանցհամապատասխան` աշխարհիկ և կանոնական նորմեր, որոնք ներգործության իրավական միջոցներով փորձեցին սահմանափակել ամուսնալուծության հիմքերը [2]։
 Հայեկեղեցին պսակը համարում է անքակտելի՝ ըստ Հիսուս Քրիստոսի պատգամի. «Ինչոր Աստված միացրեց, մարդը թող չբաժանի» (Մատթ. ԺԹ 6)։
 Այս է պատճառը, որՀայ  առաքելական  եկեղեցում  չկա  հատուկ  արարողակարգ  կամ  կանոն,  որովեկեղեցին լուծանի պսակը և հետո կատարի երկրորդ ամուսնության կարգը։
 Սակայն,այնուամենայնիվ,  IV-V  դարերում  հոգևոր  առաջնորդները,  հաշվի  նստելով  կյանքիպահանջների հետ, ընդարձակում են ամուսնալուծության իրավական հիմքերը։
 Հայոցեկեղեցին հատկապես V դարում ընդունեց մի շարք կանոնական նորմեր, որոնցովեկեղեցին թույլ էր տալիս զույգերի ամուսնալուծությունը։
 Հիշյալ ժամանակաշրջանումՀայոց եկեղեցին թույլ էր տալիս զույգերի ամուսնալուծությունը հետևյալ դեպքերում.  •  ամուսիններից մեկի մահվան, •  երկարամյա անհայտ բացակայության (7 տարի) [6],•  անհավատարմության (դավաճանություն, պոռնկություն),1 Հնում այս արարողությունները կատարվել են առանձին-առանձին, որոնց համար Հայ եկեղեցու սուրբհայրերը սահմանեցին հատուկ կարգ։
 ֆիզիկական  և  հոգեկան  որոշակի  հիվանդություններով  տառապելու  դեպքում(բորոտության, պիսակության2, գոնջություն3, դիվահարություն) [7]։
  Միայն հիշատակված կետերի առկայության դեպքում է պսակը լուծված համարվում, և եկեղեցին իրավունք է ունենում կատարել երկրորդ պսակի կարգը։
 Այս նորմերը հետագայում՝ կախված պատմական ժամանակաշրջանից, երկրի սոցիալ-քաղաքական  դրությունից,  փոփոխվել  են։
  Շատ  հաճախ  հայոց  կաթողիկոսներն  իրենցկանոնական  սահմանումներով  ընդլայնել  կամ  կրճատել  են  են  այս  պայմանները։
Այսպես, օրինակ, Ներսես Ե-ն (1843-1857 թթ.) հրամայեց ամլության համար անկարելի համարել պսակալուծությունը, Գևորգ Դ. կաթողիկոսն (1866-1882 թթ.) ընդհանրապես  անլուծելի  համարեց  պսակը,  իսկ  Մկրտիչ  Ա.  Խրիմյանը  (1892-1907  թթ.)պսակալուծությունը թույլատրում էր շատ դեպքերում։
 Ամենաշատ այդպիսի դեպքերեղել են նրա կաթողիկոսության օրոք [8]։
 Հիսուս Քրիստոսը լեռան վրա ժողովրդինքարոզելու ժամանակ խոսեց նաև ամուսնալուծությունների մասին՝ նշելով միայն մեկպատճառ դրա համար, այն է՝ շնությունը։
 Երբ հրեաներն առարկեցին Քրիստոսին`ասելով, որ Մովսեսը պատվիրեց ամուսնալուծության դեպքում ապահարզանի թուղթտրամադրել և ամուսնալուծվել, Քրիստոսն ասաց. «Մովսեսը ձեր խստասրտությանպատճառով այդպես պատվիրեց» (Մատթ. ԺԹ 7-8, Մարկ. Ժ 4-5)4, մեկ այլ ժամանակ՝«Ամեն մարդ, որ իր կնոջն արձակում է առանց պոռնկության պատճառի, նա՛ է, որնրան շնության է մղում. և ով որ արձակվածին է առնում, շնանում է», «Ով իր կնոջնարձակում  է,  և  դա  պոռնկության  պատճառով  չէ,  և  ուրիշին  է  առնում,  շնանում  է.շնանում  է  և  նա,  ով  արձակվածին  է  առնում»  (Մատթ.  Ե  32,  ԺԹ  9)։
  Բայց  ՀիսուսՔրիստոսն այս կարգադրությամբ ոչ թե ընդհանրապես մերժեց ամուսնալուծությանգնալու բացառիկ դեպքերը, այլ արգելեց այդ կարևոր հարցում մարդու անհատականկամքի կամ քմահաճույքի դրսևորումը։
 Նույնը հորդորեց նաև Պողոս առաքյալը, ովփորձեց մեղմել ամուսնալուծության իրավունքի միակողմանիությունը և դատապարտեց նաև տղամարդու պոռնկությունը (տե՛ս Ա Կորնթ. Զ 16, Է 10-11)։
Այպիսով, պարզ է դառնում, որ թե՛ Սուրբ Գիրքը, թե՛ Հայ առաքելական եկեղեցուկանոնական  սահմանումներն,  այնուամենայնիվ,  թույլատրում  են  ամուսնալուծությունը։
 Ամուսնալուծության գաղափարի հետ կապված է նաև երկրորդ, երրորդ պսակիխնդիիրը։
 Բանն այն է, որ երկրորդ ամուսնությունը թույլատրվում էր միայն եկեղեցումամուսնալուծության  կարգը  կատարելուց  հետո։
  Երկրորդ  պսակի  համար  Պողոսառաքյալն ասում է. «…ամուրիներին և այրիներին ասում եմ լավ կլինի, որ նրանք ինձնման կենան, եթե համբերություն չունենան, թող պսակվեն, որովհետև ավելի լավ է2 Մարմնի  վրա  (առավելապես  գլխին)  սպիտակ  նշան`  նիշ,  մարմնի  վրայի  պուտ  բիծ,  պուտ-պուտ,պիսակավոր։
3 Քոս, քոսոտություն, բորոտություն, ուրկություն։
4 Բանն այն է, որ նախկինում հրեաներն այնքան խստասիրտ էին, որ կարող էին անգամ կնոջն սպանելկամ կնոջ կյանքը վտանգել, դրա համար էլ մարգարեն պատվիրեց ապահարզանի թղթով կանանցազատ արձակել։
ամուսնանալ  քան  ջեռնուլ…»  (Ա  Կորնթ.  Է  8-10)։
  Իսկ  Հռոմեացիների  թղթումառաքյալը գրում է. «Քանի որ կնոջ մարդը կենդանի է. Նա օրենքով կապված է, իսկեթե  մարդը  մեռնի  նա  ազատ  է»  (Հռոմ.  Է  2-4)։
  Այսպիսով,  ըստ  առաքյալի  խոսքի՝երկրորդ ամուսնությունը թույլատրվում է միայն ամուսիններից մեկի մահվան պարագայում։
 Հայ եկեղեցին նույնպես, հիմնվելով Սուրբ Գրքի և կանոնական սահմանումների  վրա,  թույլատրում  է  երկրորդ  պսակը։
  Սակայն,  այս  ամենով  հանդերձ,  թե՛եկեղեցին,  և  թե՛  Աստուածաշունչը  չեն  խրախուսում  երկրորդ  ամուսնությունը,  այլընդառաջ  են  գնում  մարդուն՝  զերծ  պահելով  շնությունից  և  այն  մեղքերից,  որոնցհակված է մարդկությունը և որոնք պահպանվում են մինչ օրս։
 Քրիստոնեական  մարդաբանությունը  հանգում  է  այն  համոզմունքին,  որնամրապնդվում է աստվածաբանական, փիլիսոփայական, բժշկական, հոգեբանականբազմաթիվ  հաստատումներով,  որ  մարդը  ստեղծվել  է  մենամուսնության՝  մոնոգամիայի համար։
 Աստված ոչ միայն նախատեսեց մարդուն մոնոգամիայի համար, այլևստեղծեց նրան այնպես, որ մարդկային անձի լավագույն զարգացմանը և կատարելության հասնելու ճանապարհն անցնի ամուսնական միասնությամբ [9]։
 Եկեղեցականկանոնադրության տեսանկյունից մարդը կոչված է մենամուսնությանը (կամ որ նույննէ՝  միակնությանը)  և  մոնոգամիային։
  Կանոնական  իրավունքը  դատապարտեց  ուերկարամյա ապաշխարանք սահմանեց անառակության համար և որպես դրա դեմպայքարի միջոց ճանաչեց երկրորդ պսակի իրավունքը։
 Բանն այն է, որ Հայ եկեղեցուհայրերը  պսակի  օրհնության  կարգը  սահմանելիս  մեծ  կարևորություն  տվեցինամուսանացողների կուսությանը։
 Ավելին, պսակի օրհնության կարգը պայմանավորվեց կուսությամբ [2]։
 Ընդունվեցին մի շարք կանոններ, որոնք կուսության խախտումըմինչև  պսակի  օրհնությունը  պատժելի  համարեցին  երկու  սեռերի  համար,  իսկՇահապիվանի  444  թ.  ժողովի  կանոններով  պսակադրության  կարգն  աղերսվեցկուսության  հետ։
  Սահմանվեց  պսակի  օրհնության  երկու  կարգ.  ա)  կուսանի  և  բ)երկակի  (ոչ  կույսի)  պսակի  օրհնություն։
  Կեսարիայի  ժողովի  Բ  կանոնով  դատապարտվում է մինչամուսնական սեռական հարաբերությունը՝ որակվելով շնություն [7]։
Նույնը սահմանված է Լուսավորչի Ե կանոնով [7]։
Այսպիսով, նշված կանոններից պարզ է դառնում, որ IV դարում հավանաբար ոչկույսի պսակը այլ ծեսով չէր օրհնվում։
 Սակայն, հոգևոր դասը, ճիշտ գնահատելովնշյալ  խնդրի  վերաբերյալ  երկրում  առկա  իրավիճակը,  արդեն  V  դարում  ընդունեցպսակի օրհնության վերաբերյալ նոր կանոններ, որոնք ներգործության տեսակետիցէապես  տարբերվեցին  նախկին  սահմանումներից։
  Ըստ  նոր  կարգի՝  կույսի  պսակիօրհնության ծեսը պիտի տարբերվեր ոչ կույսի պսակի օրհնությունից։
 Ամուսնացողըկույս էր, թե ոչ, նրա պսակը ենթակա էր օրհնության, բայց կույսինը` կույսի պսակիօրհնության ծեսով, իսկ ոչ կույսինը՝ նրանց համար մշակված արարողությամբ։
 Այսբարեշրջության  հիմքն,  ամենայն  հավանականությամբ,  դրվեց  Սահակ  Պարթևի  ևՄեսրոպ  Մաշտոցի  կենդանության  օրոք,  բայց  օրինականացումը  տեղի  ունեցավՇահապիվանի ժողովում։
 Նման տեսակետը հիմնավոր է թվում այն պատճառով, որՇահապիվանի ժողովից առաջ ընդունված ոչ մի այլ կանոնախումբ անգամ հեռավորակնարկ  չէր  պարունակում  կուսության  հետ  կապված  երկու  ինքնուրույն  ծեսերիգոյության մասին։
 Բացառված չէ, որ նոր կարգի հիմքն առաջին անգամ դրվեց Հայեկեղեցու «Մաշտոց» ծիսամատյանում։
 Այսպիսով, ըստ Շահապիվանի Գ (3) կանոնի՝պոռնկացողների ապաշխարելու կարգը սահմանվեց առանց որևէ ժամանակահատվածի  եկեղեցու  ներսում  կամ  դրսում  [7]՝  ի  տարբերություն  Կեսարիայի,  ԳրիգորԼուսավորչի և Նեոկեսարիայի վերոնշյալ կանոնների, որոնք սահմանում էին եռամյաապաշխարություն։
  Գ  կանոնով  սահմանվեց  ներգործության  երկու  նոր  միջոց՝  տուգանք  և  երկրորդ  անգամ  ամուսնացողի  պսակի  օրհնության  կարգ,  որն  էապեստարբերվում  էր  կույսերի  պսակի  օրհնությունից.  նույնը  սահմանում  էր  նաև  Է  (7)կանոնը՝ աղջկան առևանգելու և նրա հետ պոռնկելու կապակցությամբ [7]։
 Սակայն,հաշվի առնելով, որ առևանգումը հանցագործություն էր, Է (7) կանոնը տուգանելուցբացի  «սուտ  փեսայի»  համար  սահմանում  էր  ապաշխարանք՝  երեք  տարի  ժամանակով։
 Եվ, ի տարբերություն Կեսարիայի և Լուսավորչի կանոնների, եռամյա ապաշխարանքը սահմանվեց միայն առևանգմամբ պոռնկացած սուտ փեսայի համար, իսկայլ դեպքերում եռամյա ապաշխարանքը չէր գործում։
 Շահապիվանի ժողովը, սահմանելով երկրորդ պսակի կարգը, ելնում էր այն հանգամանքից, որ առաջին պսակըպետք է պատշաճ կարգով դադարեցված լինի։
 Վերջինիս գոյության պայմաններումերկրորդ պսակն օրհնվել չէր կարող։
 Նույն նպատակն էր հետապնդում նաև «Մաշտոց»  ծիսամատյանը  [10],  Բարսեղ  Կեսարացուն  վերագրված  «Վասն  պէսպէս…»կանոնախմբի  ՄԼԷ  (237)  կանոնը,  որը  սահմանում  էր.  «Քահանայ  առանց  քննելոյպսակ մի՛ դիցէ…։
 Ապա եթէ քննէ եւ ոչ խոստովանին, եւ այլք չյայտնեն զչար գործսնոցա, տացէ զմարմինն Տեառն, զի անպարտ է քահանայն ի մեղաց նոցա» [6]։
 Հարկէ նշել, որ երկրորդ պսակի օրհնությունն ուներ տարբերակիչ մի շարք առանձնահատկություններ՝ա)  պսակվողների  գլխին  խաչի  փոխարեն  դրվում  էր  խաչակնքված  ուռի  կամբավարարվում  էին  միայն  խաչակնքելով  (տե՛ս  Կանոնք  Շահապիվանի  ժողովի  Գկանոն), բ)  ծիսական  գործողությունների  ճոխությամբ  զգալիորեն  զիջում  էր  կուսանիպսակի օրհնությանը (տե՛ս «Մաշտոց» ծիսարանը), գ)  քահանային  արգելում  էին  մասնակից  լինել  երկրորդ  կին  առնողի  հարսանիքին, «զի ոչ են հարսանիք, այլ լոկ հացուտիք» [6] (տե՛ս Նեոկեսարիայի՝ Է, ԵրկրորդՆիկիականք՝ ԼԹ կանոնները), դ) երկակնության համար նշանակվում էր ապաշխարանք 3-4 տարի տևողությամբ (Շահապիվանի ժողովից հետո ապաշխարանքի ձևը և տևողությունը թողնվեցառաջնորդի հայեցողությանը),ե) այրիներին թագ չեն դնում, այլ ուռի. «Յերկրորդ պսակին ոչ դնի թագ՝ եւ ոչմերձ բեմին. այլ ի մէջ եկեղեցւոյն պսակին։
 Եւ ցուցանէ զի ամուսնացեալքն՝ ոչ ունինզկուսանաց պսակն. եւ ոչ զնոյն տեղի» [11]։
 Հետաքրքրական  է,  որ  Շահապիվանի  և  Հովհաննես  Օձնեցու  (717-728  թթ․)կանոններով  երկրորդ  պսակի  կարգը  պետք  է  պարտադիր  կատարվեր  եկեղեցում։
Օձնեցու  ԺԶ  (16)  կանոնով  սահմանվեց՝  «Իսկ  զերկեակսն  նոյնպէս  պարտ  է  ըստառաջին կարգին միջնորդաւք եւ խաւսնականաւք հաւանեցուցանել յիրերաց յաւժարութիւն  եւ  յեկեղեցւոյն  եւ  ի  քահանայիցն  աւրհնութենէ  ընդունել  զնշան  զուգաւորութեան  իւրեանց»  [7]։
  Այս  կանոնի  կարգը  խախտող  զանցառուների  համարսահմանեց նաև ներգործության իրավական միջոց՝ պատիժ։
 Այս խնդիրը, սակայն, այլձևով է լուծվել Բարսեղ Կեսարացուն վերագրվող «Վասն պէսպէս…» կանոնախմբում,որի  ՄԼԸ  (238)  կանոնի  համաձայն՝  «երկրորդացն  աւրհեսցէ  քահանայն  պսակ  առդրանն  եւ  դիցէ  ի  գլուխ  նոցա  առ  դրան  եկեղեցւոյն՝  մինչեւ  ապաշխարեսցեն  եւարժանի լիցին աւրինաց» [6]։
Հատկանշական  է,  որ  արդեն  V  դարում  խիստ  կարգուկանոն  էր  սահմանվելպսակից  առաջ  հարաբերություն  չունենալու  վերաբերյալ`  տուգանքով,  ծեծով,  իսկապաշխարությամբ  պատժվում  էր  պսակից  առաջ  հարաբերություն  ունեցողը  ևենթարկվում երկրորդ պսակի կարգին։
 Այս հանգամանքն անտեսող և այսպիսի պսակկատարող  հոգևորականը  նույն  կանոններով  ենթարկվում  էր  կարգալուծության  ևտուգանքի։
 Նշված դեպքում երկրորդ պսակի կարգ սահմանելով՝ Հայոց եկեղեցին ոչթե հրաժարվում է մինչամուսնական մաքրության համար պայքարելու գաղափարից,այլ  փոխում  է  այդ  նպատակին  հասնելու  միջոցը,  որը  բարոյական  ներգործությանտեսակետից ինքնատիպ միջոց էր՝ ի շահ կուսության։
 Այսպիսով, ըստ Շահապիվանիժողովի Գ կանոնի՝ եթե պսակվողներից մեկը կույս է, իսկ մյուսը՝ ոչ, ապա առաջինիհամար  կատարվում  է  կույսի  պսակի  կարգը,  իսկ  մյուսի  համար`  երկրորդ  պսակիկարգը  [6]։
  Ուշագրավ  է,  որ  Ներսեսի  և  Ներշապուհի  ԻԵ  (25)  կանոնն  այս  խնդրիվերաբերյալ սահմանում է հետևյալ մոտեցումը. «Չպետք է կույսերին այրիների հետ ևոչ այրիներին կույսերի հետ ամուսանացնել, որովհետև պարտ չէ» [6]։
Այսպիսով,  հիմնվելով  Կանոնագրքի  և  Մաշտոց  ծիսամատյանի  հաղորդածտեղեկությունների վրա՝ գալիս ենք այն եզրահանգմանը, որ դեռևս IV դարից սկսած՝Հայ  եկեղեցին  ընդունել  է  երկրորդ  ամուսնությունն  իբրև  անառակության  դեմպայքարի միջոց՝ այդպիսի պսակի օրհնության համար սահմանելով հատուկ կարգ։
Սակայն հետագա դարերում երկրորդ պսակը սկսեց օրհնվել առաջին պսակի նման,իսկ ապաշխարումը վերացավ։
Այլ  է  խնդիրը  երրորդ  և  նույնիսկ  չորրորդ  ամուսնությունների  դեպքում։
  Այսխնդիրն իր արտահայտությունն է գտել Հարանց հետևողաց կանոնախմբի ԺԴ (14),Նեոկեսարիայի Գ (3), Է (7), Թ (9), Լաոդիկեի Ա (1), Բարսեղ Կեսարացու Դ (4), Սիոնկաթողիկոսի  ԺԳ  (13),  Բարսեղին  վերագրված  «Վասն  պէսպէս...»-ի  ՄԼԹ  (239)կանոններում։
 Մասնավորապես, Բարսեղ Կեսարացու Դ (4) կանոնը դատապարտումէ երրորդ և ավելի անգամ ամուսնությունը, սահմանելով, որ երկրորդ ամուսնությանսահմանն  անցնողն  արժանի  չէ  ամուսին  կոչվելու  [6]։
  Մեկ  այլ  կանոնով՝  Բարսեղնայսպիսի  ամուսնությունները  որակում  է  պոռնկություն,  որոնք  եկեղեցու  կողմիցընդունելի չեն [6]։
 Այս կանոններն իրենց խստությամբ հանդերձ, այնուամենայնիվ,չեն լուծում պսակը, այլ միայն ապաշխարանք են սահմանում։
Վերլուծելով վերոնշյալը՝ գալիս ենք այն եզրահանգմանը, որ երրորդ և չորրորդպսակները,  այնուամենայնիվ,  թույլատրել  է  եկեղեցին,  քանզի  սահմանելով  այսկանոնները, ամեն դեպքում չի լուծարել երրորդ և չորրորդ պսակը, ավելին՝ սահմանելէ  ապաշխարության  կարգ,  որից  հետո  այսպիսի  զույգերն  ընդունելի  են  եղելեկեղեցում։
 Երկրորդ կարևոր փաստարկն այն է, որ Ներսես Ե-ն հրաման տվեց թույլտալ  չորրորդ  և  հինգերորդ  պսակները՝  նախօրոք  իմանալով  պսակվողի  ծայրահեղդրությունը և անճար վիճակը [8]։
 Երրորդ կարևոր փաստարկն այն է, որ ձեռագիրՄաշտոցներում հանդիպում ենք նաև «Երրորդ պսակի կանոն»-ին [12], որտեղ Պսակիկարգի բովանդակությունը նույնն է, միայն ուրիշ է աղոթքի բնույթը։
Հետաքրքրական է նաև այն հանգամանքը, որ Սուրբ Գրքի թե՛ Հին, և թե՛ ՆորԿտակարաններում առկա են բազմամուսնության դեպքեր (օրինակ՝ Տոբիթի գրքումՍառան,  ով  ամուսնացել  էր  7  անգամ,  կամ  սամարացի  կինը,  ով  ամուսնացել  էր  5անգամ)։
 Այս առումով հետաքրքիր է Հիսուս Քրիստոսի զրույցը սամարացի կնոջ հետ.այս  զրույցի  ժամանակ  Քրիստոսը  բացահայտում  է  կնոջ  գաղտնիքը։
  Այս  ավետարանական դրվագում հատկանշական է այն, որ Հիսուս Քրիստոսը ոչ միայն չի քննադատում այդ երևույթը, այլև չի ստիպում կնոջն ընդհատել իր հարաբերություններնայդ  տղամարդու  հետ։
  Այսպիսով,  Հայ  եկեղեցին,  առաջնորդվելով  սիրո  և  ողորմության ճանապարհով, թույլատրում է երկրորդ պսակը և արգելում երրորդ և ավելիպսակները։
Հետաքրքրական է, որ Ռուս ուղղափառ եկեղեցին թույլատրում է երկրորդ ամուսնությունը, եթե ամուսիններից մեկը մահացել է։
 Ըստ ռուս քահանա Վ. Կրեչետովի՝ուղղափառ  եկեղեցում  ընդունված  չէ  երրորդ  անգամ  ամուսնանալը,  և  ըստ  Ռուսուղղափառ  եկեղեցու  կանոնդրության՝  օրինական  եկեղեցական  ամուսնալուծությունից հետո երկրորդ ամուսնությունը թույլատրվում է միայն «անմեղ» ամուսնուն, իսկայն  անձինք,  որոնց  մեղքով  կատարվել  է  ամուսնալուծությունը,  կարող  են  պսակադրվել  երկրորդ  անգամ  միայն  ապաշխարությունից  հետո  [13]։
  Այն  բացառիկդեպքերում, երբ թույլատրվում է երրորդ ամուսնությունը, մեծանում է պատժի ժամկետը։
 Ուղղափառ եկեղեցին ևս չի խրախուսում երկրորդ ամուսնությունը, բայց ընդառաջ է գնում անձին, որպեսզի զերծ պահի մեղքերից, որոնց հակված է ցայսօր [13]։
Այսպիսով` ուղղափառ եկեղեցին, այնուամենայնիվ, թույլ է տալիս ամուսնալուծությունը և երկրորդ ամուսնությունը (նույնիսկ երրորդը), իսկ եթե երկրորդ ամուսնության ժամանակ ամուսնացողներից մեկն ամուսնանում է առաջին անգամ, ապաթույլատրվում է ամուսնությունը, իսկ այն դեպքում, երբ երկուսն էլ ամուսնանում եներկրորդ անգամ, ապա գոյություն ունի հատուկ ծիսակարգ, որում չկան պսակներ, ևսա,  ըստ  էության,  չունի  հանդիսավոր  բնույթ  [9]։
  Այստեղ  կարևոր  է  նաև  այն,  թեմարդն ինչ հիմքով է ամուսնալուծվում։
 Եթե ամուսնալուծվում է կրկին ամուսնանալուհամար,  ապա  նրա  մեղքը  մեծանում  է։
  Հարկ  է  նաև  նշել,  որ  ի  տարբերությունԱռաքելական  և  Ուղղափառ  եկեղեցիների,  Կաթոլիկ  եկեղեցում  բացակայում  էերկրորդ  ամուսնությունը։
  Կանոնական  տեսանկյունից  բացակայում  է  նաև  եկեղեցական ամուսնալուծությունը, սակայն կաթոլիկ եկեղեցականները գտնում են առաքելական  կանոնները  շրջանցելու  միջոցը,  որպեսզի  մարդիկ  երկրորդ  ամուսնությանժամանակ կարողանան ստանալ եկեղեցու օրհնությունը [14]։
Ըստ վերջին տարիների սոցիոլոգիալական հարցումների՝ մեր երկրում աճել էամուսնալուծությունների  թիվը,  ինչն  էլ  նպաստում  է  երկրորդ  կամ  երրորդ  ամուսնության  հաճախացմանը։
  Սակայն  երկրորդ  և  երրորդ  ամուսնությունների  շատ  քիչտոկոսն  է,  որ  կատարվում  է  Հայ  առաքելական  եկեղեցու  ծեսով։
  Հիմնվելով  մերկողմից իրականացված սոցիոլոգիական հարցումների վրա՝ կարող ենք փաստել, որ հասարակությունը կողմ է երկրորդ և երրորդ պսակին, չնայած նրան, որ Հայ առաքելական եկեղեցին արգելում է երրորդ պսակը, իսկ երկրորդը թույլատրում է ոչ բոլորդեպքերում։
 Հավելենք նաև, որ հարցվածների զգալի մասը տեղյակ չէր այս հարցիվերաբերյալ  Հայ  առաքելական  եկեղեցու  կանոնական  դիրքորոշման  մասին։
  Այդ  էպատճառը, որ հայ հասարակության շրջանում երկրորդ և երրորդ ամուսնություններըկատարվում են եկեղեցու պատերից դուրս և առանց աստվածային օրհնության։
ԳՐԱԿԱՆՈՒԹՅՈՒՆ[1]  Մխիթարյան  Ա.,  Պսակի  կարգն  ըստ  «Մաշտոց»  ծիսական  ժողովածուների,Բանբեր Մատենադարանի, թիվ 19, Երևան, Նաիրի հրատ., 2012, էջ 73, 78։
[2] Հովհաննիսյան Ս. Հ., Ամուսնա-ընտանեկան իրավունքը վաղ ավատական Հայաստանում, Երևան, 1976, էջ 153-154, 259, 260, 268։
[3]  Օրմանյան  Մ.,  Ծիսական  բառարան,  Երևան,  Հայաստան  հրատարակչություն,1992, էջ 99-100։
[4]  Փոլադեան  Դ.,  Հայաստանեայց  առաքելական  սուրբ  եկեղեցւոյ  խորհուրդները,Պեյրութ, 1957, էջ 87։
[5] «Մաշտոց», Վենետիկ, 1831 (ՌՄՁ.)։
[6]  Կանոնագիրք  Հայոց,  հատոր  Բ,  աշխատասիրությամբ  Վ.  Հակոբյանի,  Երևան,1971, էջ 205-6, 166, 432-5, 487, 337-8, 166։
[7] Կանոնագիրք Հայոց, հատոր Ա, աշխատասիրությամբ Վ. Հակոբյանի,  Երևան,1964, էջ 104, 169-70, 245, 432-5, 439-40, 522-3։
[8] Մելիք-Թանգյան Ն., Հայոց եկեղեցական իրավունքը, Էջմիածին, 2009, էջ 818-9,795։
URL։
  http։
//www.pravmir.ru/povtornyie-braki-nikto-ne-obeshhal-chto-budet-legko/  (датаобращения։
 20.05.2018)[10] Մաշտոցյան Մատենադարան, ձեռագիր 953, էջ 189ա, [11] Տաթևացի Գ., Ամառան հատոր, Երուսաղէմ, 1998, էջ 203։
[12]  Մաշտոցյան  Մատենադարան,  ձեռագիր  4577  (Մաշտոց  ձեռաց,  ԺԹ  դար),  էջ155ա։
Кречетовым, http։
//www.pravoslavie.ru/66120.html (дата обращения։
 20.05.2018).[14]  Второй  брак,  URL։
  http։
//www.pravmir.ru/vopros-otvet/category/chelovek/brak-icemya/vtoroj-brak-brak-i-cemya-chelovek/ (дата обращения։
 20.05.2018).Գրիգորյան ՀերիքնազԵՐԿՐՈՐԴ ԵՎ ԵՐՐՈՐԴ ՊՍԱԿԻ ԽՆԴԻՐԸ ՀԱՅՈՑ ՄԵՋԲանալի բառեր՝ երկրորդ և երրորդ ամուսնություն, Հայոց եկեղեցի, ԿանոնագիրքՀայոց, ամուսնալուծություն, Աստվածաշունչ, Ուղղափառ, Կաթոլիկ, ծես,սոցոլոգիական հարցում։
