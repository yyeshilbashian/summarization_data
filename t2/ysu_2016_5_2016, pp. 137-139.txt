ՀՌՈՄԵԱԿԱՆ ՎԵՐԱԾՆՆԴԻ ՈՐՈՆՈՒՄՆԵՐՈՒՄ. ԴԻՈԿԼԵՏԻԱՆՈՍՀռոմեական  կայսրության  կենտրոնական  կառավարման  համակարգում  Դիոկլետիանոս  կայսերկողմից  3-րդ  դարի  վերջին  և  4-րդ  դարի  սկզբներին  իրականացված  վերափոխումները  տրամաբանական ավարտն էին մի երկարատև գործընթացի, որն ընդգրկում էր նրա գոյության առաջին երեք հարյուրամյակները  և  որոնք,  ի  վերջո,  հանգեցրին  արմատական  փոփոխությունների  հռոմեական  պետական կարգում։
Ճգնաժամային  իրադրությունը  3-րդ  դարի  ուղիղ  կեսն  ընդգրկող  ժամանակաշրջանում  (235-284թթ.)  հրամայական  էր  դարձնում  վերափոխումների  իրականացումը  կայսրությունում։
  Այս  պայմաններում  պետք  է  ի  հայտ  գային  կայսր-բարեփոխիչները,  որոնք  արդեն  հարյուրամյակների  ընթացքումիրեն սպառած Պրինցիպատը պետք է փոխարինեին նոր՝ Դոմինատի համակարգով։
Երեք  դարերի  ընթացքում  Օգոստոսի  հիմնած  Պրինցիպատի  քաղաքական  համակարգը,  որն  իրմեջ  կենտրոնացրել  էր  ինչպես  նոր՝  միապետական,  այնպես  էլ  հին՝  հանրապետական  կառավարմանձևերը,  գնալով  ավելի  էր  մոտենում  բացարձակ  միապետության  հաղթանակին  և  աստիճանաբարկորցնում  կապը  հանրապետական  ավանդույթների  հետ1։
  Երրորդ  դարի  վերջին  հանրապետականանվանումներն  անգամ  վերածվել  էին  զուտ  ձևականության,  որոնց  լեգեոնի  վրա  հենվող  կայսրերըվաղուց  դադարել  էին  ուշադրություն  դարձնել2։
  Կայսր  Գալլիենուսն  արդեն  արգելել  էր  Սենատին  անգամ պղնձե դրամներ հատել, իսկ Ավրելիանուսը հրամայել էր անվանել իրեն «Կայսր Տեր և Աստված»(Imperator  Dominus  et  Deus)  և  կրում  էր  ոսկյա  խույր՝  պահանջելով  իր  հպատակների  հնազանդությունը3։
 Սա կարևոր նախատիպ էր ապագա Դոմինատի համար։
Դիոկլետիանոսի գահակալությունը 284 թ․ անմիջապես ի հայտ բերեց կայսերական իշխանությանքաղաքական  էվոլյուցիան։
  Վաղուց  արդեն  թուլացած  Պրինցիպատը  ոչնչացավ  նրա  կառավարմանառաջին  իսկ  տարիներին։
  Բացարձակ  միապետությունն  իրողություն  է  դառնում  պաշտոնական  մակարդակում։
  «Նա  այժմ  princeps  կամ  հանրապետական  մագիստրատ  չէ,  նա  այժմ  առաջինը  չէ  հավասարների  մեջ,  այլ  տեր՝  dominus  «աստվածային  ողորմածությամբ»,  «քաղաքացիները»,  վերածվում  ենհպատակների»4։
Դիոկլետիանոսը  նման  չէ  իրեն  նախորդած  կայսրերին,  և  դա  տեսնում  էին  նաև  նրա  ժամանակակիցները։
 Օրինակ՝ Եվտրոպիուսի մոտ պահպանվել է մի վկայություն այն մասին, որ «Դիոկլետիանոսը հրամայեց խոնարհվել իր առջև, մինչդեռ նրանից առաջ բոլոր կայսրերին պարզապես ողջունումէին,  Նա  սկսեց  կրել  հագուստ  ու  կոշիկներ՝  զարդարված  թանկագին  քարերով,  մինչդեռ  նախկինումկայսերական  իշխանության  խորհրդանիշը  մանուշակագույն  քղամիդն  էր,  իսկ  մնացածը՝  ինչպեսուրիշների մոտ»5։
 Նմանատիպ վկայություն առկա է նաև Ավրելիուս Վիկտորի մոտ6։
 Վերջինս հատկապես  ընդգծում  է  միապետի  աստվածացման  իրողությունը,  որը  և  նոր  համակարգի  էությունն  էր։
  Այժմդա միայն մեկ առանձին միապետի ցանկությունը չէ, ինչպես Կալիգուլայի և Դոմետիանուսի ժամանակէր, այլ Դոմինատի անկյունաքարը։
Դիոկլետիանոսի  գործունեությունը  չի  կարելի  դիտարկել  իբրև  քմահաճույք  կամ  փառասերմիապետի  ձգտումների  փարատում։
  Հռոմեական  հսկայածավալ  կայսրության  վերականգնումը,  բարբարոսական  հարձակումների  դեմ  պայքարելը,  հասարակության  ստորին  շերտերի  (կոլոններ  և2 Նույն տեղում, էջ 41։
ստրուկներ)  հաճախակի  ընդվզումները  ճնշել  հնարավոր  էր  միայն  պետական  կոշտ  ու  անկախբարձրագույն  իշխանության  միջոցով,  որն  ի  վիճակի  կլիներ  միավորելու  կայսրության  տիրապետողդասակարգի  բոլոր  ուժերը  և  ուղղելու  դրանք  ճգնաժամի  դարաշրջանի  ծանրագույն  ժամանակներիհաղթահարման1։
Խիստ  ուշագրավ  է,  որ  մեզ  է  հասել  Դիոկլետիանոսի  տիտղոսաշարը,  որը  հայտնաբերվել  է  հռոմեական  Ավգուստուս  Վենդելիկով  քաղաքի  տարածքում։
  Դա  290  թվականի  մի  արձանագրություն  է,որում  ներկայացված  Դիոկլետիանոսը  հանդես  է  գալիս  որպես  Պրինցեպս,  Տեր,  Խաղաղարար,Անպարտելի Օգոստոս, Մեծ պոնտիֆեքս, Գերմանացիների մեծագույն և այլն։
Թե՛ պետության ղեկավար  անձի աստվածացումը, թե՛ արքունական նոր արարողակարգը, որոնքչափազանց նման էին Սասանյան Պարսկաստանի արքունիքին2, նպատակաուղղված էին կայսեր իրավական նոր ստատուսի ստեղծմանը, որը պետք է որոշարկեր «նրա և նրա հպատակների վերաբերմունքը  կառավարման  այլ  օրգանների  նկատմամբ  ընդհանրապես»3,  սահմանելու  բարձրագույն  իշխանության անսահմանափակությունը՝ նրա ստեղծմանը վերապահելով աստվածային ծագում։
Ինչ  վերաբերում  է  Դիոկլետիանոսի  օրոք  յուրացված  պարսկական  ավանդույթներին,  ապա  դաամենևին  պատահական  չէր։
  Խնդիրն  այն  է,  որ  Սասանյան  պետության  գաղափարական  հիմքը  զրադաշտական կրոնն էր, որը հնարավորինս վերափոխվել էր՝ հօգուտ դեսպոտիզմի։
 Կարևորագույն նշանակություն  ուներ  կրակի  պաշտամունքը։
  Ըստ  այդմ  էլ  ձևավորվում  էր  Սասանյան  կայսեր  պաշտամունքը4։
 Այս վերջին հանգամանքն էլ պետք է կիրարկեր Դիոկլետիանոսը։
Արևելյան  ազդեցությունը  Հռոմի  վրա  սկսվել  է  նրա  հենց  առաջին  շփումներով  ՀելլենիստականԱրևելքի  հետ։
  Այստեղից  էլ՝  հռոմեական  Պրինցիպատի  աստիճանական  վերաճումը  թեոկրատականմիապետության, որտեղ կայսրը դառնում է կապող օղակն Աստծո և աշխարհի միջև, իսկ պետությունը՝երկնային  օրենքների  երկրային  արտացոլանքը։
  Անպարտելի  արևի  պաշտամունքը,  որն  Ավրելիանուսկայսրը  կառավարական  կրոն  էր  դարձրել  դեռևս  3-րդ  դարի  կեսերին,  սերտորեն  կապված  էրմիապետության կրոնական այս նոր հայեցակարգի հետ. կայսրը երկրում նույնն է, ինչ արևը երկնքում։
Միապետն անջատված է հասարակ մահկանացուներից, նա «սրբազան» է, ուստի, սրբազան է նաև այնամենն, ինչ նրան շրջապատում է5։
Ըստ էության՝ օգտագործելով Արևելքի և հատկապես պարսկական փորձը՝  Դիոկլետիանոսը կարողացավ  հռոմեական  կայսերական  իրականություն  ներմուծել  կայսեր  սրբազնացման  պրակտիկան,որը  հանգեցրեց  կայսրության  քաղաքացիների  մեկուսացմանը,  զրկեց  քաղաքական  կյանքին  ցանկացած  տիպի  մասնակցությունից6։
  Քաղաքացիական  զգացումների  վերացումը  հռոմեական  քաղաքացիների շրջանում նշանակում էր նաև անտիկ քաղաքակրթության աստիճանական անկում7։
Բացարձակ միապետության հաստատումը կայսրությունում Դիոկլետիանոսի համար իր վերափոխումներն իրականացնելու պարտադիր նախապայման էր։
 Միայն այդ դեպքում կայսրը կարող էր հանդես  գալ  օրենքից  բարձր  անձի,  նույնիսկ  օրենքի  մարմնացման  կարգավիճակում՝  հնարավորությունունենալով  անձամբ  կարգավորելու  Հռոմեական  կայսրության  դեմ  ծառացած  դժվարությունները։
  Բացարձակ  միապետության  հաստատումը  կայսերական  իշխանության  ամբողջացման  վերջին  փուլն  էրհռոմեական քաղաքակրթության զարգացման ոլորտում։
Աբսոլյուտիզմի հաղթանակի համար Դիոկլետիանոսը պետք է նախևառաջ վերափոխման ենթարկեր պետական համակարգը։
 Հենց այդ նպատակով էլ ստեղծվեցին նախ՝ դիարխիայի, ապա՝ տետրարխիայի  ինստիտուտները։
  Իրականացվեցին  ռեֆորմներ  օրենսդրական,  ֆինանսադրամական,  վարչարարական համակարգերում, ռազմական ոլորտում, որոնց մասին գրվել է բազմիցս, ուստի, հարկ չենքհամարում ներկայացնել դրանք սույն աշխատանքում։
Հույժ կարևոր է Դիոկլետիանոսի կրոնական քաղաքականությունը։
 Այն ընդգծված պահպանողական էր և հակաքրիստոնեական։
 Հենց այդ պատճառով էլ վերականգնվեցին քրիստոնյաների դեմ ուղղված  դաժան  հալածանքները։
  Սակայն  քրիստոնեությունը  հետագայում  պետք  է  դառնար  Դոմինատիգլխավոր բաղկացուցիչներից մեկը, որին կանդրադառնանք հետագա աշխատանքներում։
2 Grant M., The Climax of Rome։
 The Final Achievements of the Ancient World, Weidenfeld, 1993, p. 7.Նինա ՀայրապետյանՀՌՈՄԵԱԿԱՆ ՎԵՐԱԾՆՆԴԻ ՈՐՈՆՈՒՄՆԵՐՈՒՄ. ԴԻՈԿԼԵՏԻԱՆՈՍԲանալի բառեր՝ Դիոկլետիանոս, Պրինցիպատի ճգնաժամ, Դոմինատ,
բացարձակ միապետության հաստատում, կայսեր անձի սրբազնացում
։
