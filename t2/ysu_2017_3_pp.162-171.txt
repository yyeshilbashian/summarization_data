ԻՐԱՎԱԲԱՆԱԿԱՆ ԱՆՁԱՆՑ ՔՐԵԱԿԱՆՊԱՏԱՍԽԱՆԱՏՎՈՒԹՅԱՆ ԱՌԱՆՁՆԱՀԱՏԿՈՒԹՅՈՒՆՆԵՐԸԼՈՒԾԱՐՄԱՆ ԵՎ ԲԱԺԱՆՄԱՆ ՁԵՎՈՎ ՎԵՐԱԿԱԶՄԱԿԵՐՊՄԱՆԴԵՊՔԵՐՈՒՄԻրավաբանական  անձանց  քրեական  պատասխանատվության  հարցըքրեական  իրավունքի  առավել  խնդրահարույց  հիմնահարցերից  է  և  պահանջում է համապարփակ կարգավորում։
Հայաստանի Հանրապետությունը դասվում է աշխարհի այն սակավաթիվերկրների շարքը, որոնք ներպետական օրենսդրությամբ չեն ամրագրել ոչ միայն իրավաբանական անձի քրեական, այլև դրա վարչական պատասխանատվությունը։
 Մասնավորապես ՀՀ գործող քրեական օրենսգրքի 23-րդ հոդվածըսահմանում  է.  «Քրեական  պատասխանատվության  ենթակա  է  միայն  մեղսունակ  ֆիզիկական  անձը,  ով  հանցանք  կատարելու  պահին  հասել  է  սույնօրենսգրքով սահմանված տարիքի»։
Վերոշարադրյալից ակնհայտ է, որ իրավաբանական անձի քրեական պատասխանատվությունը  օրենսդիրը  չի  նախատեսել՝  հիմքում  դնելով  քրեականիրավունքում մեղքի վերաբերյալ ավանդական պատկերացումների ամբողջությունը։
 Այնինչ միջազգային պրակտիկան ապացուցում է, որ իրավաբանականանձանց կազմում գործող առանձին ֆիզիկական անձանց քրեական պատասխանատվության ենթարկելը ոչ միայն որևէ կերպ չի ներգործում իրավաբանական  անձի  վրա,  այլև  հասարակության  մեջ  չի  նվազեցնում  իրավաբանականնման անձի նկատմամբ վստահությունը1։
Ամեն դեպքում, արդի աշխարհում լայն տարածում գտած շատ հանցագործություններ, ինչպիսիք են կոռուպցիոն հանցագործությունները, փողերի լվացումը,  պահանջում  անգամ  հրամայական  են  դարձնում  իրավաբանական  անձանց  քրեական  պատասխանատվությունը  նախատեսելը։
  Իրավաբանականանձանց  քրեական  պատասխանատվության  հարցը  հրամայական  է  դառնում1  Տե՛ս  OECD-  LIABILITY  OF  LEGAL  PERSONS  FOR  CORRUPTION  IN  EASTERN  EUROPE  ANDCENTRAL ASIA(2015)։
նաև՝  կապված  միջազգային  պայմանագրերի  հետ,  որոնք  պահանջում  ենդրանք  վավերացնող  պետություններից  ներպետական  օրենսդրության  մակարդակով  ամրագրել  իրավաբանական  անձանց  պատասխանատվությունը։
Բերենք մի քանի օրինակ։
Եվրոպայի խորհրդի կողմից ընդունված «Կոռուպցիայի մասին քրեականիրավունքի»  կոնվենցիայի2  18-րդ  հոդվածը  սահմանում  է,  որ  յուրաքանչյուրկողմ պետք է ընդունի այնպիսի օրենսդրական և այլ միջոցներ, որոնք անհրաժեշտ են՝ ապահովելու համար, որ իրավաբանական անձինք պատասխանատվություն կրեն վերոնշյալ կոնվենցիայով նախատեսված ակտիվ կաշառակերության, ազդեցությունը չարաշահելու և փողերի լվացման հանցագործությունների համար, որոնք կատարվել են նրանց օգտին։
ՄԱԿ-ի կողմից ընդունված «Կոռուպցիայի դեմ» կոնվենցիայի3 26-րդ հոդվածը նույնպես սահմանում է իրավաբանական անձանց պատասխանատվության վերաբերյալ նորմեր, մասնավորապես, որ յուրաքանչյուր մասնակից պետություն  պետք  է  ձեռնարկի  այնպիսի  միջոցներ,  որոնք,  իր  իրավական  սկզբունքների համաձայն, կարող են անհրաժեշտ լինել այս կոնվենցիայով նախատեսված իրավախախտումներին մասնակցելու դեպքում իրավաբանական անձանց պատասխանատվություն սահմանելու համար, ընդ որում՝ իրավաբանական անձանց պատասխանատվությունը կարող է լինել քաղաքացիական, քրեական կամ վարչական։
 Յուրաքանչյուր մասնակից պետություն պետք է ապահովի  պատասխանատվության  ենթարկվող  իրավաբանական  անձանց  նկատմամբ  արդյունավետ,  համաչափ  և  զսպող  ներգործություն  ունեցող  քրեականկամ ոչ քրեական պատժամիջոցների, ներառյալ դատական պատժամիջոցներիկիրառումը։
Համանման դրույթներ են սահմանված նաև «Միջազգային ձեռնարկատիրական գործարքներում օտարերկրյա պաշտոնատար անձանց կաշառակերության  դեմ  պայքարի  մասին»  կոնվենցիայի4  2-րդ  հոդվածում,  ըստ  որի՝  յուրաքանչյուր  կողմ  պետք  է  ձեռնարկի  այնպիսի  միջոցներ՝  իր  իրավականսկզբունքների  համաձայն,  որպեսզի  օտարերկրյա  պաշտոնատար  անձին  կաշառք տալու համար սահմանի իրավաբանական անձանց պատասխանատվություն։
2  Տե՛ս  Կոռուպցիայի  մասին  քրեական  իրավունքի  կոնվենցիա  (27  հունվարի  1999  թ.,  Ստրասբուրգ)։
 Հայաստանի համար այն ուժի մեջ է մտել 2006 թ․ մայիսի 6-ից։
3 Տե՛ս Կոռուպցիայի դեմ կոնվենցիա (14 դեկտեմբերի 2005 թ․, Նյու-Յորք), Հայաստանի համարայն ուժի մեջ է մտել 2007 թ․ ապրիլի 7-ին։
4  Տե՛ս  Convention  on  Combating  bribery  of  foreign  Public  officials  in  international  businesstransactions,  (Adopted  by  the  negotiating  conferenceon  21  November  1997)։
  Հղումն  ըստ  համացանցի՝ http։
//www. oecd.org/dataoecd/4/18/38028044.pdf։
Քրեական պատասխանատվության հստակ անհրաժեշտությունը գիտակցելով՝  ՀՀ  քրեական  օրենսգրքի  նախագիծը  նախատեսում  է  քրեական  պատասխանատվություն նաև իրավաբանական անձի համար՝ առանձին հոդվածներով  սահմանելով  նաև  իրավաբանական  անձանց  քրեական  պատասխանատվության  առանձնահատկությունները։
  ՀՀ  քրեական  օրենսգրքի  նախագծով առաջարկված տարբերակով համապարփակ լուծում է տրվել միջազգայինպրակտիկայում վերհանված բազմաթիվ խնդիրների՝ կապված քրեական պատասխանատվության մոդելի, պատասխանատու անձանց շրջանակի, պատասխանատվության միջոցների հետ և այլն։
Ամեն դեպքում, մեր կարծիքով, ինչպես միջազգային պրակտիկայում, այնպես  էլ  ՀՀ  քրեական  օրենսգրքի  նախագծում  կան  մի  քանի  խնդիրներ՝  կապված  իրավաբանական  անձի  լուծարման  ու  բաժանման  հետ,  որոնք  անհրաժեշտ է քննարկել։
 Այսպես, ՀՀ քրեական օրենսգրքի նախագիծը սահմանում էհետևյալը.Հոդված  137.  Իրավաբանական  անձին  քրեական  պատասխանատվության ենթարկելու հետ կապված սահմանափակումներն ու արգելքները1.  Դատարանի  մեղադրական  դատավճիռը  ուժի  մեջ  մտնելու  պահիցմինչև պատիժը լրիվ կատարելը իրավաբանական անձի կամավոր լուծարումըկամ  վերակազմակերպումը  արգելվում  է։
  Այդպիսի  իրավաբանական  անձիկողմից  այնպիսի  գործարք  կամ  կապակցված  մի  քանի  գործարքներ  իրականացնելը  (բացառությամբ  այն  գործարքների,  որոնց  կատարումը  ՀայաստանիՀանրապետության  օրենսդրության  համաձայն  պարտադիր  է),  որը  կարող  էհանգեցնել տվյալ իրավաբանական անձի հաշվապահական հաշվետվություններում  առկա  տվյալների  հիման  վրա  որոշված  ակտիվների  քսանհինգ  տոկոսից ավելի չափով ուղղակի կամ անուղղակի գույք ձեռք բերելուն կամ այդ չափով գույք օտարելուն, կարող է իրականացվել միայն պատիժը կատարող համապատասխան պետական մարմնի թույլտվությամբ։
Վերոնշյալ կարգավորումների շրջանակներում լուծարման կամ վերակազմակերպման  արգելքը  նախատեսված  է  մեղադրական  դատավճիռը  ուժի  մեջմտնելու  պահից։
  Մեր  կարծիքով՝  նման  դրույթի  առկայության  պայմաններումկարող  են  որոշակի  խնդիրներ  առաջանալ  այն  դեպքերի  առնչությամբ,  երբիրավաբանական  անձը  լուծարվում  կամ  վերակազմակերպվում  է  մինչև  իրավաբանական անձի նկատմամբ մեղադրական դատավճիռն ուժի մեջ մտնելը։
Միջազգայնորեն ընդունված կարելի է համարել գերմանական մոդելը, որիկիրառման դեպքում բաժանման արդյունքում ստեղծված մի քանի իրավաբանական  անձանցից  պատասխանատու  է  այն  իրավահաջորդը,  որը  տնտեսական  տեսանկյունից  նույնական  է  նախորդին  (Gasselschafts-identität)5։
  Այս  չափանիշի  առկայությունն  ամեն  անգամ  որոշում  է  դատարանը՝  ցուցաբերելովանհատական  մոտեցում։
  Առանձին  գործոններ,  ինչպիսիք  են  իրավահաջորդիանվանումը,  դրա  նախկին  բաժնետերերի  կազմը  և  այլն,  էական  նշանակություն չունեն։
 Այս մոտեցման առանձնահատկությունն այն է, որ կոնկրետ հանգամանքների վրա ուշադրություն դարձնելու փոխարեն վերջինս առավելապեսկենտրոնանում է տնտեսական բովանդակության վրա։
 Ամեն դեպքում «տնտեսապես նույնական», «տնտեսապես նման» և այս շարքին դասվող այլ եզրույթները  պետությունների  ներպետական  ակտերում  և  միջազգային  իրավունքումչունեն կոնկրետ մեկնաբանություն, ինչը ոչ միայն հակասում է իրավական ակտի  որոշակիության  սկզբունքին,  այլև  տարակարծիք  մեկնաբանություններիլայն  հնարավորություն  է  ընձեռում։
  Բնական  է,  որ  կախված  այս  հասկացությունների  հիմքում  դրվող  չափանիշներից՝  տարբեր  կլինի  իրավաբանականանձի պատասխանատվության հարցի լուծումը։
Էստոնիայի  Գերագույն  դատարանի  քաղաքացիական  գործերի  պալատըայս  խնդրի  մեկնաբանմանն  անդրադառնալիս  նշել  է,  որ  հասկացություններիմեկնաբանման  համատեքստում  առաջին  հերթին  կարևոր  է  վերհանել  «կազմակերպում»  հասկացությունը՝  իբրև  դրամի  և  դրա  հետ  կապված  իրավունքների և պարտականությունների ամբողջություն։
 Երբ կազմակերպությունը կատարում  է  հանցավոր  արարք,  անհրաժեշտություն  է  առաջանում՝  պարզելու,թե ով է շահել դրա արդյունքում։
 Ըստ այդմ էլ հստակորեն որոշվում է, թե որկազմակերպությունը պետք է ենթարկվի պատասխանատվության։
Կազմակերպության  ինքնությունը  իբրև  պատասխանատվության  չափանիշ  նախատեսելը  բավականին  ողջամիտ  է։
  Սակայն  առավել  մեծ  կարևորություն  ունի  այն,  թե  ինքնության  հիմքում  ինչն  է  դրվում։
  Հաճախ  ինքնությանհիմքում դրվում է իրականացրած գործունեությունը։
 Այսինքն՝ եթե իրավաբանական անձը ունի մի քանի իրավահաջորդ, ապա դրանցից պատասխանատվության ենթարկվում է այն մեկը, որը շարունակում է իրականացնել գործունեության  այն  տեսակը,  ինչ  որ  նախկին  իրավաբանական  անձը։
  Այս  կարգավորումը,  որքան  էլ  առաջադիմական  թվա,  հարուցում  է  մի  շարք  հարցեր։
  Ի՞նչպետք է անել այն դեպքում, երբ իրավահաջորդներից և ոչ մեկը չի իրականացնում նախորդի գործունեությունը։
 Կարելի՞ է արդյոք այս պարագայում պնդել,որ  պատասխանատվության  սուբյեկտը  բացակայում  է  նույնականացման  չափանիշի  բացակայության  հետևանքով։
  Կամ  ինչքանո՞վ  է  արդար,  որ  իրավահաջորդներից պատասխանատվության ենթարկվի ոչ թե այն մեկը, ում անցել է5 Տե՛ս հղումը՝ http։
//www.juridicainternational.eu/public/pdf/ji_2010_1_243.pdf։
նախորդի կապիտալի մեծ մասը, այլ այն մեկը, որը, թեև նախորդի հետ ավելիքիչ է կապված, բայց իրականացնում է միևնույն գործունեությունը։
Ակնհայտ է, որ նման կարգավորման դեպքում քրեական պատասխանատվությունից  խուսափելը  հեշտանում  է։
  Բավական  է  միայն,  որ  իրավահաջորդկազմակերպությունը  ձեռնպահ  մնա  այն  գործունեությունն  իրականացնելուց,ինչ նախորդը, և նույնականացնել վերջիններիս հնարավոր չի լինի։
Տեսաբանների  առավել  մեծ  խումբ  կազմող  հատվածն  առաջարկում  էիբրև  չափանիշ  ընտրել  կապիտալը,  այսինքն՝  իրավահաջորդներից  պատասխանատվության ենթարկել այն մեկին, որին անցել է նախորդի կապիտալի առավել  մեծ  մասը։
  Այս  դեպքում  իրավաբանական  անձին  պատասխանատվության ենթարկելու հիմքում դրվում է հետևյալ բանաձևը.1. Կա իրավահաջորդություն։
2.  Հանցավոր  արարքը  կատարած  իրավաբանական  անձի  կապիտալըփոխանցվել է իրավահաջորդին։
3. Փոխանցված կապիտալի չափը հստակորեն որոշելի է։
4. Փոխանցված կապիտալը կազմում է իրավահաջորդի կապիտալի զգալիմասը։
Առաջին հայացքից տարօրինակ թվացող 4-րդ կետը իրականում կոչված էապահովելու  իրավաբանական  անձի  քրեական  պատասխանատվության  արդյունավետությունը։
  Որքանո՞վ  է  նպատակահարմար  քրեական  պատասխանատվության ենթարկել այն իրավահաջորդին, որի կապիտալի մեջ հանցավորիրավաբանական անձի փոխանցածը կազմում է չնչին մաս։
Ընդ որում՝ բաժանման ձևերից յուրաքանչյուրն իր հետ բերում է իրեն բնորոշ  խնդրահարույց  հարցերը։
  Իրավական  գրականության  մեջ  հայտնի  է  բաժանման երկու հիմնական ձև։
1. Իրավաբանական անձը դադարում է գոյություն ունենալ, և նրա փոխարեն  առաջանում  են  2  կամ  ավելի  իրավաբանական  անձինք։
  Հայրենականիրավունքում  այս  ձևին  համապատասխանում  է  «բաժանում»  հասկացությունը։
2.  Բաժանվող  կազմակերպությունը  պահպանվում  է,  նրանից  առանձնանում են մի կամ մի քանի նոր կազմակերպություններ։
 Հայրենական քաղաքացիական  իրավունքում  վերակազմակերպման  այս  ձևը  սահմանվել  է  որպես«առանձնացում»։
Առաջին ձևի առանձնահատկությունն այն է, որ հանցանք կատարած իրավաբանական անձը դադարում է գոյություն ունենալ։
 Այն դեպքում, երբ կա ընդամենը մեկ իրավահաջորդ, հարցը շատ հեշտ է լուծվում․ հայրենական իրավունքի իմաստով սա անգամ բաժանում չէ, այլ վերակազմավորում։
 Եթե ֆիզիկական անձի դեպքում քրեական պատասխանատվության փոխանցումը իրավահաջորդության  կարգով  անհեթեթ  է  թվում,  ապա  նույնը  չի  կարելի  պնդելիրավաբանական անձի պարագայում։
 Իրավաբանական անձը առանձնացվածգույք  ունեցող  կազմակերպություն  է,  որը  պատասխանատու  է  այդ  գույքով,ուստի  երբ  փոխանցվում  է  գույքը,  փոխանցվում  է  նաև  պատասխանատվությունը։
 Փոքր-ինչ խնդրահարույց է բաժանումը 2 և ավելի մասերի։
 Եթե կիրառենք  նույնականացման  մոդելը  այս  դեպքի  նկատմամբ,  ապա  քրեական  պատասխանատվության  պիտի  ենթարկվի  կապիտալի  առավել  մեծ  մասը  ստացած իրավահաջորդը, սակայն եթե իրավաբանական անձը բաժանվում է տասնյակ,  անգամ  հարյուրավոր  մասերի,  և  դրանցից  յուրաքանչյուրը  ստանում  էկապիտալից  հավասար  մաս,  դրանց  պատասխանատվության  ենթարկելըդառնում է աննպատակահարմար։
 Այս եղանակը կարելի է արդյունավետորենօգտագործել իբրև պատասխանատվությունից խուսափելու տարբերակ։
Առանձնացման դեպքում սովորաբար նախատեսվում է համապարտ պատասխանատվություն,  իսկ  իրավաբանական  անձի  և  դրա  առանձնացած  մասերի  միջև  հարաբերությունները՝  կապված  պատասխանատվության  հետ,կարգավորվում են նրանց ներքին համաձայնությամբ։
 Առանձնացման պարագայում առավել վիճահարույց է դառնում հարկադիր լուծման իրականացումը՝իբրև  պատժատեսակ։
  Հարց  է  առաջանում,  թե  որ  իրավաբանական  անձըպետք  է  հարկադիր  կարգով  լուծարվի։
  Օրենսդրորեն  կարգավորված  չլինելուհետևանքով  հարցի  լուծումը,  փաստորեն,  վերապահվում  է  յուրաքանչյուրկոնկրետ դեպքում դատարանի հայեցողությանը։
Առաջադրված հարցերը փորձենք պարզաբանել ՀՀ քրեական օրենսգրքինախագծում առաջարկված կարգավորումների համատեքստում։
 Նախ, ՀՀ քաղաքացիական օրենսգրքի 64-րդ հոդվածը սահմանում է.3.  Իրավաբանական  անձի  բաժանման  դեպքում  նրա  իրավունքները  ևպարտականություններն  անցնում  են  նոր  առաջացած  իրավաբանական  անձանց` բաժանիչ հաշվեկշռին համապատասխան։
4.  Իրավաբանական  անձի  կազմից  մեկ  կամ  մի  քանի  իրավաբանականանձանց  առանձնանալու  դեպքում  վերակազմակերպված  իրավաբանականանձի իրավունքները և պարտականությունները նրանցից յուրաքանչյուրին ենանցնում` բաժանիչ հաշվեկշռին համապատասխան։
Սրան համահունչ ՀՀ քրեական օրենսգրքի նախագծի վերը հիշատակված137-րդ հոդվածի 2-րդ կետը սահմանում է հետևյալը.2.  Մինչև  դատարանի  մեղադրական  դատավճիռը  կայացնելը  իրավաբանական  անձի  կամավոր  լուծարման  կամ  վերակազմակերպման  դեպքում  դատարանը նրա նկատմամբ պատիժ է նշանակում և այդ պատիժը լրիվ ծավալովկամ  մասամբ  կատարելու  պարտականություն  է  դնում  վերակազմակերպված(լուծարված) իրավաբանական անձի իրավահաջորդի կամ իրավահաջորդներիվրա կամ այլ անձանց վրա, որոնք ստացել են վերակազմակերպված (լուծարված) իրավաբանական անձի գույքը կամ դրա մի մասը՝ ստացված գույքի չափին համապատասխան, եթե ապացուցվում է, որ իրավաբանական անձի իրավահաջորդը կամ նշված անձինք իմացել են կամ պարտավոր էին իմանալ վերակազմակերպված կամ լուծարված իրավաբանական անձի կողմից հանցանքկատարելու մասին կամ, եթե  ապացուցվում  է,  որ վերակազմակերպումը կամլուծարումը իրականացվել է այն պատժից խուսափելու համար, որը կարող էրնշանակվել իրավաբանական անձի նկատմամբ։
ՀՀ  քրեական  օրենսգրքի  նախագիծը  ընթացել  է  այն  ճանապարհով,  որնախատեսել է իրավաբանական անձի պատասխանատվություն՝ հիմնված բաժանիչ հաշվեկշռի վրա։
 Մոտեցումն արդարացի է և շատ ավելի խոստումնալից,  քան  իրավահաջորդներից  միայն  մեկին  պատասխանատվության  ենթարկելու  միջազգային  հարթության  մեջ  ընդունված  մոդելը։
  Ընդ  որում՝  պատասխանատվություն  նախատեսվում  է  ոչ  միայն  իրավահաջորդների,  այլև  մյուսանձանց համար, որոնց անցել է գույք իրավաբանական անձից։
 Այստեղ վիճաբանությունների տեղիք կարող են տալ հետևյալ հարցերը։
1. Եթե գույքը անցնում է որևէ ֆիզիկական անձի, արդյո՞ք վերջինիս քրեական  պատասխանատվության  ենթարկելը  սուբյեկտիվ  մեղսայնացմանսկզբունքի ոտնահարում չէ։
 Իհարկե, եթե անձը գիտակցում է, որ նման գույքձեռք  բերելով՝  նպաստում  է  իրավաբանական  անձի  պատասխանատվությունից խուսափելուն, ապա նրա արարքի մեջ, փաստորեն, կա որոշակի հանցակազմ։
  Բայց  հանցանք  կատարած  իրավաբանական  անձի  հետ  անփութորենհամագործակցած  ֆիզիկական  անձի  համար  դատվածություն  առաջացնելը,մեր կարծիքով, բնավ չի բխում մարդասիրության սկզբունքից։
2. Ինչպե՞ս պետք է գործնականում ապացուցվի, որ իրավաբանական անձը լուծարվել է՝ պատժից խուսափելու համար։
3.  Եթե  անձը  լուծարվել  է  հենց  այդ  նպատակով,  բայց  այնպիսի  հանգամանքներում,  որ  իրավահաջորդներից  ոչ  մեկը  չգիտեր  և  պարտավոր  էլ  չէրիմանալ նախորդի հանցանքի մասին, ո՞ր սուբյեկտը պետք է ենթարկվի քրեական  պատասխանատվության՝  սոցիալական  արդարությունը  վերականգնելունպատակով։
4.  Եթե  անձը  բաժանվում  է  բազմաթիվ  իրավահաջորդ  կազմակերպությունների,  և  ըստ  բաժանիչ  հաշվեկշռի՝  դրանցից  յուրաքանչյուրին  փոխանցվում  է  կապիտալի  չնչին  մաս,  արդյո՞ք  դրանց  քրեական  պատասխանատվության ենթարկելը կարող է ապահովել պատժի նպատակների, հատկապես դրականխարգելիչ նպատակի իրագործումը։
Ամփոփելով  լուծարման  կամ  բաժանման  հետ  կապված  և՛  միջազգայինմակարդակում, և՛ ներպետական օրենսդրության մեջ առկա բարդությունները՝առաջարկում  ենք  բարձրացված  խնդրի  լուծման  հետևյալ  տարբերակը։
  Մերհամոզմամբ, իրավաբանական անձը՝ իբրև քրեական պատասխանատվությանյուրահատուկ սուբյեկտ, ենթադրում է նաև իր նկատմամբ կիրառելիք խափանման  միջոցների  և  պատժատեսակների  յուրահատկություն։
  Այլ  կերպ  ասած՝իրավաբանական անձի համար նրա էությանը համահունչ խափանման միջոցներ  նախատեսելը  չի  առաջացնի  շփոթ  և  կնպաստի  վերջինիս  հետ  կապվածհիմնահարցերի առավել դյուրին ու համապարփակ կարգավորմանը։
 Դժվար չէնկատել,  որ  այս  բոլոր  հիմնախնդիրների  ակունքում  այն  հանգամանքն  է,  որիրավաբանական անձի լուծարումը հնարավոր է մինչև դատավճռի օրինականուժի  մեջ  մտնելու  պահը։
  Եթե  իրավաբանական  անձի  լուծարման  արգելքիպահը  տեղափոխենք  վարույթի  ավելի  վաղ  փուլեր,  հնարավոր  կլինի  խուսափել այն բոլոր խնդիրներից, որոնք առաջ են գալիս իրավաբանական անձի լուծարման կամ բաժանման ձևով վերակազմակերպման պարագայում։
 Քանի որմինչև դատարանի կողմից կայացված դատավճռի օրինական ուժի մեջ մտնելըկասկածյալի/մեղադրյալի  նկատմամբ  իրավունքների  իրականացման  սահմանափակումը  հնարավոր  է  խափանման  միջոցների  կիրառման  ճանապարհով,փորձենք խնդրի լուծումը դիտարկել այդ տեսանկյունից։
Քրեական  դատավարության  օրենսգրքի  135-րդ  հոդվածը  տալիս  է  խափանման  միջոցի  հասկացությունը.  «Խափանման  միջոցները  հարկադրանքիմիջոցներ են, որոնք կիրառվում են կասկածյալի կամ մեղադրյալի նկատմամբ`քրեական գործով վարույթի ընթացքում նրանց ոչ պատշաճ վարքագիծը կանխելու և դատավճռի կատարումն ապահովելու նպատակով»։
 Սա նշանակում է,որ  անհրաժեշտության  դեպքում  որոշ  իրավունքների  սահմանափակում  թույլատրվում է նաև վարույթի այլ փուլերում։
Առաջարկում  ենք  նախատեսել  իրավաբանական  անձի  համար  հետևյալխափանման միջոցները՝1. լուծարման արգելք,2. իրավաբանական անձի առանձնացված գույքի վրա կալանք։
Առաջին  տարբերակը  հնարավորություն  է  տալիս  բացառելու  իրավահաջորդության  հետ  կապված  ցանկացած  խնդիր  և  գործի  հարուցման  պահիցմինչև ավարտը ունենալու միևնույն կասկածյալին/ մեղադրյալին։
 Սա, փաստորեն, բացառում է այն բոլոր հիմնախնդիրների առաջացումը, որոնք բարձրացվել են սույն աշխատության շրջանակներում։
 Երկրորդ տարբերակը չի բացառում իրավաբանական անձի լուծարումը, բայց այն դարձնում է աննպատակահարմար, քանի որ կալանքի տակ դրված գույքը այսպես թե այնպես ծառայելուէ  պատժի  նպատակների  իրագործմանը,  և  իրավաբանական  անձը  կամ  դրահաջորդները  օգտվելու  են  միայն  այն  միջոցներից,  որոնք  կմնան  դատավճիռըիրագործելուց հետո։
 Այս միջոցի առանձնահատկությունն այն է, որ հնարավորչի  դառնում  այն  գույքից  ձերբազատումը,  որը  պետք  է  ծառայի  պատժի  նպատակներին։
 Վերանում է անհրաժեշտությունն ամեն անգամ պարզելու, թե գույքը ում է անցել, ինչ ճանապարհով, և արդյոք անձը բարեխիղճ ձեռք բերող է,թե ոչ։
 Սրա հետ կապված՝ վերանում են նաև այն իրավիճակները, երբ բարեխիղճ  ձեռք  բերողի  իրավունքներն  են  դրվում  ոտնահարվելու  սպառնալիքիտակ։
Կարծում ենք, որ նման լուծումներ նախատեսելը էապես կթեթևացնի արդարադատություն  իրականացնող  մարմնի  գործը,  կարագացնի  դատավարության ընթացքը ՝ ապահովելով արագ քննություն և արդյունավետություն։
Մարիաննա ԳրիգորյանԻՐԱՎԱԲԱՆԱԿԱՆ ԱՆՁԱՆՑ ՔՐԵԱԿԱՆ ՊԱՏԱՍԽԱՆԱՏՎՈՒԹՅԱՆ ԱՌԱՆՁՆԱՀԱՏԿՈՒԹՅՈՒՆՆԵՐԸ ԼՈՒԾԱՐՄԱՆ ԵՎ ԲԱԺԱՆՄԱՆ ՁԵՎՈՎ ՎԵՐԱԿԱԶՄԱԿԵՐՊՄԱՆԲանալի բառեր՝ իրավաբանական անձ, քրեական պատասխանատվություն, տնտեսականչափանիշ, ինքնություն, իրավահաջորդ, վերակազմավորում, բաժանումԴԵՊՔԵՐՈՒՄԱմփոփագիր։
