ՖԱԿՏՈՐԻՆԳԻ ՊԱՅՄԱՆԱԳՐԻ ՅՈՒՐԱՀԱՏԿՈՒԹՅՈՒՆՆԵՐԸ 1998  թ.  ընդունված  ՀՀ  քաղաքացիական  օրենսգրքի  48-րդ  գլխով  ներդրվեցպայմանագրի մի նոր տեսակ՝ ֆինանսավորում դրամական պահանջի զիջման դիմաց(ֆակտորինգ)։
Պայմանագրի այս տեսակը նորույթ էր ՀՀ իրավաբանական իրականության մեջ։
Ի տարբերություն հայրենական փորձի՝ ֆակտորինգի պայմանագիրը լայն տարածումունի արտասահմանյան երկրների պրակտիկայում։
Ֆակտորինգի իրավական կարգավորման սկիզբ կարելի է համարել 1963 թ., երբդրամական  շրջանառության  նկատմամբ  հսկողություն  իրականացնող  ԱՄՆ  կառավարական մարմինը պաշտոնապես ճանաչեց ֆակտորինգային գործարքները որպեսբանկային գործունեության օրինական տեսակ։
 Եվրոպայում նման գործարքներ սկսեցին կատարել 20-րդ դարի 60-ական թթ.։
 Դրանք առավել տարածում ստացան 80ական թթ. վերջերին։
 Այդուհանդերձ, ֆակտորինգի պայմանագրի իրավական կարգավորմանը նվիրված հատուկ նորմեր հանդիպում են ոչ բոլոր երկրների օրենսդրական  աղբյուրներում։
  Այդպիսիք  առկա  են  Ռուսաստանի  Դաշնության  Քաղաքացիական օրենսգրքում, Բելառուսի Հանրապետության Բանկային օրենսգրքում և ԱՊՀմոդելային օրենսգրքի հիման վրա ընդունված՝ ԱՊՀ այլ երկրների քաղաքացիականօրենսգրքերում։
  Պատկերն  այլ  է  մյուս  երկրներում։
  Ֆակտորինգի  պայմանագրիիրավական  կարգավորման  հիմքը  պայմանագրի  ազատության  սկզբունքն  է,  որըհամակցվում է սեփականության ինստիտուտին, առուծախի պայմանագրին, պահանջի  իրավունքի  զիջմանը,  պարտավորությունների  ապահովմանը,  արժեթղթերի  ևդրանց  հավասարեցված  փաստաթղթերի  իրավական  կարգավորման  նորմերին։
Միևնույն  ժամանակ,  ֆակտորինգի  պայմանագրի  իրավական  կարգավորման  ոլորտում մեծ դեր ունեն գործարար շրջանառության սովորույթները։
 Այսպես, Ֆակտորինգի միջազգային շղթայի (FCI)՝ ֆակտորինգային ընկերությունների առաջատար համաշխարհային ցանցը 2010 թ. ընդունել է «Միջազգային ֆակտորինգի ղեկավար կանոնները», որոնք ֆակտորինգի պայմանագրի կնքման ու կատարման ուղեցույց են, ևլայնորեն կիրառվում են միջազգային ֆակտորինգային հարաբերություններում։
 Ֆակտորինգի միջազգային շղթայի անդամ հանդիսացող ֆակտորինգային կազմա-կերպությունները, որոնց թիվը 100-ից ավելի է [1], և որոնք սփռված են ամբողջ աշխարհով, իրենց գործունեությունը հիմնականում իրականացնում են «Միջազգային ֆակտորինգի ղեկավար կանոններ»-ով։
ՀՀ  քաղաքացիական  օրենսգիրքում,  ինչպես  նշվեց,  որպես  պայմանագրիառանձին տեսակ նախատեսված է դրամական պահանջի զիջման դիմաց ֆինանսավորման (ֆակտորինգի) պայմանագիրը։
ՀՀ քաղաքացիական օրենսգրքի 892-րդ հոդվածի 1-ին մասի համաձայն «Դրամական պահանջի զիջման դիմաց ֆինանսավորման պայմանագրով  մի կողմը (ֆինանսական գործակալը` ֆակտորը) մյուս կողմին (հաճախորդին) հանձնում կամ պարտավորվում  է  հանձնել  դրամական  միջոցներ`  ի  հաշիվ  հաճախորդի  (վարկատուի)`երրորդ անձից (պարտապանից) ունեցած դրամական պահանջի, որը բխում է հաճախորդի  կողմից`  երրորդ  անձին  ապրանքներ  տրամադրելուց,  նրա  համար  աշխատանքներ կատարելուց կամ ծառայություններ մատուցելուց, իսկ հաճախորդը ֆինանսական  գործակալին  զիջում  է  կամ  պարտավորվում  է  զիջել  այդ  դրամական  պահանջը։
Պարտապանի նկատմամբ դրամական պահանջը հաճախորդը կարող է ֆինանսական գործակալին զիջել նաև վերջինիս հանդեպ իր պարտավորությունների կատարումն ապահովելու նպատակով»։
ՀՀ  քաղաքացիական  օրենսգրքի  892-րդ  հոդվածի  1-ին  մասի  շարադրանքիցհասկանալի է դառնում, որ ֆակտորինգի պայմանագրի համար առանցքային նշանակություն  ունի  պահանջի  իրավունքի  զիջումը։
  Իրավաբանական  գրականությանմեջ  լայնորեն  քննարկվել  է  պահանջի  իրավունքի  զիջման  (ՀՀ  քաղաքացիականօրենսգրքի 25-րդ գլուխ) և ֆակտորինգի պայմանագրի շրջանակներում տեղի ունեցողպահանջի զիջման հարաբերակցությունը։
Ն. Ագաֆոնովայի կարծիքով դրամական պահանջի զիջման դիմաց ֆինանսավորման պայմանագիրը խառը պայմանագիր է, քանի որ համակցում է վարկավորմանպայմանագրի  և  ցեսիայի  տարրեր։
  Ցեսիայի  հարաբերությունները  կարգավորողնորմերը  կիրառելի  են  ֆակտորինգի  պայմանագրի  շրջանակներում  իրականացվողպահանջի զիջման նկատմամբ այնպես, ինչպես ընդհանուր մասի նորմերը կիրառվումեն հատուկ մասով կարգավորվող իրավահարաբերությունների նկատմամբ՝ առանցհամապատասխան հղման, և եթե այլ բան նախատեսված չէ հատուկ նորմերով [2]։
Ե.  Ա.  Սուխանովի  կարծիքով  ֆակտորինգի  հարաբերություններն  ավելի  բարդբնույթ  ունեն,  քան  հասարակ  ցեսիան,  քանի  որ  դրանք  համակցվում  են  ոչ  միայնվարկավորման և փոխառության հարաբերություններին, այլև ֆինանսական այլ ծառայությունների մատուցման հնարավորությանը։
 Հետևաբար, տվյալ պայմանագիրըչպետք է դիտարկվի որպես ցեսիայի տարատեսակ [3]։
Մ. Ի. Բրագինսկին նշում է, որ Քաղաքացիական օրենսգրքով պահանջի զիջմանպայմանագրի առանձին տեսակ նախատեսված չէ, և պահանջի իրավունքի զիջմանհարաբերությունները կարգավորող նորմերը (ՀՀ քաղաքացիական օրենսգրքի 25-րդգլուխ)  դիտում  է  որպես  ցեսիայի  մասին  ընդհանուր  դրույթներ,  որոնք  կարող  ենառաջանալ  տարբեր  գործարքների  հիման  վրա.  այդպիսի  գործարքներից  կարող  էլինել նաև ֆինանսավորումը դրամական պահանջի զիջման դիմաց [4]։
Լ. Չեգովաձեի կարծիքով դրամական պահանջի զիջման դիմաց ֆինանսավորման պայմանագիրն իրավական ինքնուրույն ինստիտուտ է [5]։
Համակարծիք  լինելով  Լ.  Չեգովաձեի՝  ֆակտորինգի՝  ինքնուրույն  իրավականկառույց լինելու վերաբերյալ պնդմանը, այնուամենայնիվ, չենք կարող ուշադրությունչդարձնել, որ այդ իրավական կառույցի մեջ առանցքային տեղ է զբաղեցնում պահանջի իրավունքի զիջումը։
 Այդ մասին են վկայում ինչպես քննարկվող պայմանագրի անվանումը՝  «ֆինանսավորում  դրամական  պահանջի  զիջման  դիմաց»,  այնպես  էլ  ՀՀքաղաքացիական օրենսգրքի 892-րդ հոդվածը։
 Այդ հոդվածի շարադրանքից կարելիէ եզրակացնել, որ դրամական պահանջի զիջումը ֆակտորինգի պայմանագրի անկյունաքարն է։
 Եթե առկա չլինի դրամական պահանջի զիջումը, ապա կողմերի միջևառաջացող հարաբերությունը չի կարող որակվել որպես ֆակտորինգ։
 Սրանից կարողենք անել հետևություն. ֆակտորինգի պայմանագիրը մի քանի տարրերից բաղկացածպայմանագրի առանձնահատուկ տեսակ է։
 Այդ տարրերից մեկը դրամական պահանջի զիջումն է, որին ֆակտորինգի պայմանագրի շրջանակներում բնորոշ են առանձնահատուկ  գծեր։
  Որոշ  առանձնահատկություններով  հանդերձ,  որոնք  ամրագրվածեն ՀՀ քաղաքացիական օրենսգրքի 48-րդ գլխում, ֆակտորինգի պայմանագրի շրջանակներում իրականացվող պահանջի զիջումը ՀՀ քաղաքացիական օրենսգրքի 25-րդգլխով նախատեսված ցեսիայի տարատեսակ է։
 Սույն պնդումը հիմնավորվում է այնհանգամանքով, որ ռոմանագերմանական իրավական համակարգ ունեցող երկրներիօրենսդրությունները (դրանց մեծամասնությունը,) չունենալով ֆակտորինգի պայմանագրի  շրջանակներում  առաջացող  հարաբերությունները  կարգավորող  առանձիննորմեր, այդ հարաբերությունները կարգավորում են իրավունքի ընդհանուր սկզբունքներով և պահանջի զիջումը կանոնակարգող նորմերով։
Մեր կարծիքով, պահանջի իրավունքի զիջման գործարքի և ֆակտորինգի պայմանագրի շրջանակներում իրականացվող պահանջի զիջման հարաբերակցությունըբնորոշելու համար կարելի է կիրառել անալոգիա։
 Այսպես, ինչպես ՀՀ քաղաքացիական  օրենսգրքի  28-րդ,  29-րդ,  30-րդ  գլուխների  նորմերի  դրույթները  կիրառելի  ենպայմանագրերի առանձին տեսակների նկատմամբ, այնպես էլ ՀՀ քաղաքացիականօրենսգրքի  25-րդ  գլխով  նախատեսված  պահանջի  իրավունքի  զիջման  մասիննորմերը կիրառելի են դրամական պահանջի զիջման դիմաց ֆինանսավորման (ֆակտորինգի) պայմանագրի նկատմամբ։
 Նման մոտեցմամբ, մեր կարծիքով, որևէ կերպչի նսեմացվում ո´չ ֆակտորինգի պայմանագրի նշանակությունը, և ո´չ էլ կասկածիտակ է դրվում նրա ինքնուրույն կառույց լինելու հանգամանքը։
 Միևնույն ժամանակ,հաշվի է առնվում, որ ֆակտորինգի պայմանագրի շրջանակներում իրականացվում էպահանջի  իրավունքի  զիջում,  որը,  սակայն,  ֆակտորինգի  պայմանագրի  բնույթիցելնելով,  ունի  առանձնահատկություններ,  և  տարբերվում  է  ՀՀ  քաղաքացիականօրենսգրքի 25-րդ գլխով նախատեսված պահանջի իրավունքի զիջումից։
 Վերոգրյալնամենևին չի նշանակում, թե ֆակտորինգը և պահանջի իրավունքի զիջումը կարելի  էնույնականացնել։
Ֆակտորինգի  պայմանագրի  հիմնական  տարբերությունը  ցեսիայից  այն  է,  որֆակտորինգը կոչված է սպասարկելու գործարարական գործունեություն իրականացնող սուբյեկտների պահանջները։
 Այս պայմանագիրը գործարարական պայմանագիրէ [6]։
 Այն կնքվում է, երբ գործարարական գործունեությամբ զբաղվող սուբյեկտն իրկոնտրագենտին տրամադրել է ապրանքների տրամադրման, աշխատանքների կատարման, ծառայությունների մատուցման համար տարաժամկետ վճարման հնարավորություն, սակայն չունի դրամական առկա միջոցներ իր գործունեության՝ արտադրանքի թողարկման, աշխատանքի կատարման կամ ծառայությունների մատուցմանշարունակականությունն  ապահովելու  համար։
  Այս  պարագայում  գործարարականգործունեությամբ զբաղվող սուբյեկտն ունի դեբիտորական չմարված պարտավորություններ։
 Ֆակտորները զբաղվում են նման գործարարներից դեբիտորական պարտավորությունների  գնմամբ  [7]։
  Ֆակտորը  գործարարին  (հաճախորդ)  ի  հաշիվ  իրենզիջված դեբիտորական պարտավորության տրամադրում է միջոցներ, որի շնորհիվգործարարը հնարավորություն է ստանում անխափան շարունակելու իր գործունեությունը, իսկ ֆակտորը գործարարին տրամադրած դրամական միջոցները ստանում էգործարարի  պարտապանից,  երբ  պարտապանը  կատարում  է  տարաժամկետվածվճարման  պարտավորությունը։
  Որպես  կանոն,  ֆակտորները  դեբիտորական  պարտավորությունները գնելիս վճարում են դրա գնի ոչ թե 100, այլ 90 %-ը (90 % մեծությունը  նշված  է  պայմանական.  տարբեր  ֆակտորներ  կարող  են  սահմանել  տարբերմեծություններ)։
 Վաճառված դեբիտորական պարտավորության գնի մնացած մասը,իր համար պայմանավորված վարձատրության գումարը պահելուց հետո, ֆակտորըվճարում է հաճախորդին պարտապանից պարտավորության կատարումը ամբողջությամբ ստանալուց հետո։
 Ստացվում է, որ հաճախորդն այս գործընթացի արդյունքումստանում է դեբիտորական պարտավորության գնի ոչ թե 100, այլ առնվազն 98 %-ը1,իսկ  2  %-ը  ֆակտորը  պահում  է  որպես  իր  մատուցած  ծառայությունների  վճար։
Ֆակտորինգի  պայմանագրի  առանձնահատկությունն  ու  բնորոշ  գիծն  անընդհատությունն է։
 Այդ պայմանագիրը կնքվում է ոչ թե մեկ պահանջի իրավունքը զիջելու ևդրա դիմաց մեկ անգամ ֆինանսավորում ստանալու համար, այլ՝ զարգացած ֆակտորինգի  շուկա  ունեցող  երկրներում  ֆակտորի  և  հաճախորդի  միջև  հարաբերություններն ունեն տևական բնույթ։
 Դա նշանակում է, որ հաճախորդն իր գործունեությանընթացքում առաջացող դեբիտորական պարտավորություններն անընդմեջ փոխանցում  է  ֆակտորին՝  նրանից  ստանալով  ֆինանսական  միջոցներ։
  Ֆակտորի  շահընման պայմանագրերում ինչպես իր ծառայությունների համար ստացվող վարձատրությունն է, որը պահվում է հաճախորդին հասանելիք գումարից (վերը նշված), այն1 Ֆակտորինգի  պայմանագրեր  կնքող  տարբեր  կազմակերպություններ  իրենց  ծառայությունների համար գանձում են տարբեր գումարներ՝ դեբիտորական պարտավորության արժեքի2-10 %-ի չափով։
 Այդ պատճառով հաճախորդի վաճառած դեբիտորական պարտավորությանհամար նրա վերջնական ստանալիք գումարի չափը հստակ նշել հնարավոր չէ։
պես էլ պարտապանից հնարավոր ստանալիք ավելի գումարը։
 Այսպես, եթե պարտապանը սահմանված ժամկետում չի կատարում իր վճարային պարտավորությունը, ևայդ պարտավորությանը հաշվեգրվում են տույժեր, ապա այդ տույժերի գումարներըևս անցնում են ֆակտորին, եթե չի կնքվել պարտավորության կատարման ապահովման նպատակով ֆակտորինգի պայմանագիր (նման պնդումը հետևում է ՀՀ քաղաքացիական օրենսգրքի 899-րդ հոդվածից)։
Այն դեպքում, երբ գործարարական գործունեություն իրականացնող սուբյեկտնունի դեբիտորական որևէ պարտավորություն, որը մեկն է, և նրան շարունակականֆինանսավորում հարկավոր չէ, ապա գործարարական գործունեություն իրականացնող այդ սուբյեկտը կարող է կնքել վճարովի ցեսիայի պայմանագիր։
 Այս պարագայումցեսիայի պայմանագիրն ավելի շահավետ կլինի ցեդենտի համար, քանի որ նա ոչ թեմասերով,  այլ  միանգամից  կստանա  իր  դեբիտորական  պարտավորության  գնիամբողջ արժեքը։
Դեբիտորական  պարտավորությունների  վերաբերյալ  հոգսերը  ֆակտորինփոխանցելը  գործունեության  օպտիմալացման  լավ  տարբերակ  է  փոքր  կազմակերպության  համար  [8]։
  ՀՀ  քաղաքացիական  օրենսգրքի  կարգավորմամբ,  սակայն,հնարավոր են դեպքեր, երբ հաճախորդն իր դեբիտորական պարտավորություններիկառավարման  գործառույթը  չի  փոխանցում  ֆակտորին։
  Այսպես,  ՀՀ  քաղաքացիական օրենսգրքի 892-րդ հոդվածի 2-րդ մասի համաձայն «Դրամական պահանջիզիջման  դիմաց  ֆինանսավորման  պայմանագրով  ֆինանսական  գործակալի  պարտավորությունները կարող են ներառել հաճախորդի համար հաշվապահական հաշվառում վարելը, ինչպես նաև հաճախորդին` զիջման առարկա համարվող դրամականպահանջների հետ կապված ֆինանսական այլ ծառայություններ մատուցելը»։
Վերոնշյալ հոդվածի շարադրանքում «կարող են ներառել» արտահայտությունըվկայում է, որ ՀՀ քաղաքացիական օրենսդրության համաձայն հաճախորդի դեբիտորական պարտավորությունների կառավարման գործառույթը ֆակտորին փոխանցելըֆակտորինգի պայմանագրի էական պայման չէ։
 Առանց դեբիտորական պարտավորությունները ֆակտորի կողմից կառավարման տարրի ֆակտորինգի պայմանագիրն,ըստ էության, ավելի է նմանվում ցեսիայի գործարքին։
 ՀՀ քաղաքացիական օրենսգրքի  892-րդ  հոդվածի  2-րդ  մասի  և  ֆակտորինգի  ինստիտուտի  էության  համալիրվերլուծության  արդյունքում  գտնում  ենք,  որ  անհրաժեշտ  է  հաճախորդի  դեբիտորական  պարտավորությունների  կառավարման  գործառույթը  իմպերատիվ  կարգովտրամադրվի ֆակտորին։
 Այստեղ խոսք է գնում հաճախորդի ոչ թե դեբիտորականբոլոր  պարտավորությունների մասին, այլ ֆակտորինգի պայմանագրով ֆակտորինզիջված պարտավորությանը վերաբերող դեբիտորական պարտավորությունների մասին։
 Այս առաջարկը հիմնվում է ֆակտորինգի զարգացած շուկա ունեցող երկրներիփորձի վրա։
 Արտասահմանում ֆակտորինգի գործառույթներն ավելի լայն են ընկալվում, և ֆինանսավորումը դրա միակ գործառույթը չէ։
 Ավելին, պահանջի գնումը կարող է իրականացվել ոչ այնքան ֆինանսավորման, որքան վաճառողին գնորդի կողմից վճարումից խուսափելուց պաշտպանելու նպատակով [9]։
Հաճախորդից  դեբիտորական  պարտքերը  ձեռք  բերող  ֆինանսական  գործակալը պետք է հետաքրքրված լինի նման պարտավորությունների ստանձնման համար,ինչը նրան հնարավորություն է ընձեռում հսկողություն իրականացնելու հաճախորդիգործունեության նկատմամբ (դեբիտորական պարտավորության մասով) և հետևելունրա պարտապանների վճարունակությանը [10]։
 Այս առանձնահատկությունը ֆակտորինգի  պայմանագրի  և  ցեսիայի  միջև  թերևս  ամենակարևոր  տարբերություններիցմեկն է։
 Եթե ֆակտորինգի պայմանագրով չի նախատեսվում ֆինանսական գործակալի՝ հաճախորդի համար հաշվապահական հաշվառում և այլ ֆինանսական ծառայություններ  մատուցելու  պարտականություն,  ապա  ֆակտորինգի  պայմանագիրընույնանում է հատուցելի ցեսիային։
Բացի վերոնշյալից, հաճախորդին հաշվապահական և այլ ֆինանսական ծառայություններ մատուցելու ֆակտորի պարտականությունն իմպերատիվ կարգով նախատեսելով  ՀՀ  քաղաքացիական  օրենսգրքով  տրված  ֆակտորինգի  պայմանագրիբովանդակությունն առավել կմոտենա միջազգային ֆակտորինգի պայմանագրի հասկացությանն  ու  բովանդակությանը,  և  ներպետական  շուկայի  զարգացման  նորուղիներ և հնարավորություններ կառաջանան, մինչդեռ ներկա դրությամբ ՀՀ քաղաքացիական օրենսգրքում ամրագրված ֆակտորինգի պայմանագրի հասկացություննամբողջությամբ  չի  արտացոլում  ֆակտորինգի  իրավահարաբերության  բովանդակությունը։
Ելնելով վերոգրյալից՝ առաջարկում ենք ՀՀ քաղաքացիական օրենսգրքի 892-րդհոդվածի  2-րդ  մասը  շարադրել  հետևյալ  խմբագրությամբ.  «Դրամական  պահանջիզիջման  դիմաց  ֆինանսավորման  պայմանագրով  ֆինանսական  գործակալիպարտավորությունները ներառում են հաճախորդի համար զիջման առարկա համարվող պահանջի իրավունքի մասով հաշվապահական հաշվառում վարելը, ինչպես նաևզիջման առարկա համարվող պահանջի իրավունքի հետ կապված ֆինանսական այլծառայություններ մատուցելը»։
Ֆակտորինգի պայմանագրի էության բացահայտման նպատակով կարևոր ենքհամարում  քննարկել  այն  հանգամանքը,  թե  ինչ  է  ֆակտորինգի  պայմանագրիշրջանակներում իրականացվող պահանջի զիջումը։
 ՀՀ քաղաքացիական օրենսգրքի892-898-րդ հոդվածներում օրենսդիրը նշում է պահանջի զիջման մասին, իսկ 899-րդհոդվածով սահմանվում է. «1. Եթե դրամական պահանջի զիջման դիմաց ֆինանսավորման  պայմանագրի  պայմաններով  հաճախորդի  ֆինանսավորումը  կատարում  էֆինանսական  գործակալը`  հաճախորդից  այդ  պահանջը  գնելու  միջոցով,  ֆինանսական գործակալն իրավունք է ձեռք բերում այն ամբողջ գումարի նկատմամբ, որընա  պահանջը  կատարելու  համար  ստանալու  է  պարտապանից,  իսկ  հաճախորդըֆինանսական գործակալի հանդեպ պատասխանատվություն չի կրում այն բանի համար, որ վերջինիս ստացած գումարը պակաս է եղել այն գնից, որով գործակալը ձեռքէ բերել պահանջը։
2. Եթե ֆինանսական գործակալին դրամական պահանջը զիջվել է նրա առջևհաճախորդի  պարտավորության  կատարման  ապահովման  նպատակով,  և  այլ  բաննախատեսված  չէ  պահանջի  զիջման  դիմաց  ֆինանսավորման  պայմանագրով,ֆինանսական գործակալը պարտավոր է հաճախորդին հաշվետվություն ներկայացնել ու նրան հանձնել հաճախորդի պահանջի զիջմամբ ապահովված պարտքի գումարը գերազանցող մասը։
 Եթե պարտապանից ֆինանսական գործակալի ստացածդրամական միջոցները պակաս են ֆինանսական գործակալի հանդեպ հաճախորդիպահանջի  զիջմամբ  ապահովված  պարտքի  գումարից,  հաճախորդն  իր  պարտքիմնացորդի  համար  պատասխանատվություն  է  կրում  ֆինանսական  գործակալիառջև»։
ՀՀ  քաղաքացիական  օրենսգրքի  892-րդ  և  899-րդ  հոդվածների  համադրությունից հետևում է, որ ՀՀ քաղաքացիական օրենսգրքի 892-րդ հոդվածի 1-ին մասի 1ին պարբերությամբ նախատեսված՝ հասարակ ֆակտորինգի պայմանագրի դեպքումտեղի է ունենում ֆակտորի կողմից հաճախորդի պահանջի իրավունքի գնում։
 Նմանիրողությունը  չի  հակասում  ՀՀ  քաղաքացիական  օրենսդրությանը,  քանի  որ  ՀՀքաղաքացիական  օրենսգրքի  132-րդ  հոդվածի  համաձայն  «Քաղաքացիական  իրավունքների օբյեկտներն են՝ 1) գույքը՝ ներառյալ դրամական միջոցները, արժեթղթերըև  գույքային  իրավունքները»։
  Պահանջի  իրավունքը՝  որպես  գույքային  իրավունք,կարող է օտարվել քաղաքացիաիրավական շրջանառության մեկ սուբյեկտից մյուսին։
Պահանջի իրավունքը, հաճախորդից օտարվելով ֆինանսական գործակալին, մտնումէ նրա գույքային զանգվածի մեջ։
 Հետևաբար, ֆինանսական գործակալը՝ որպես իրենփոխանցված  պահանջի  իրավունքի  սեփականատեր,  կրում  է  այդ  պահանջի  իրավունքը սպասարկելու պարտականությունը, այն է՝ գնահատելու այդ դեբիտորականպարտավորությունը չկատարելու ռիսկերը, հետևելու, որպեսզի վճարման ժամկետըվրա հասնելիս պարտապանը կատարի իր վճարային պարտավորությունը, իրականացնի այլ սպասարկում։
ՀՀ քաղաքացիական օրենսգիրքը նախատեսում է դրամական պահանջի զիջման դիմաց ֆինանսավորման պայմանագրի երկու հիմք՝ առաջինը ֆինանսավորմաննպատակով դրամական պահանջի զիջումն է ֆինանսական գործակալին, երբ որևէպարտավորություն  առկա  չէ  հաճախորդի  և  ֆինանսական  գործակալի  միջև,  երկրորդը՝ դրամական պահանջի զիջումն է ֆինանսական գործակալին, երբ հաճախորդըորոշակի պարտավորություն ունի ֆինանսական գործակալի հանդեպ և զիջում է իրդրամական  պահանջի  իրավունքը՝  որպես  պարտավորության  ապահովման  միջոց։
Նման իրողությունը բխում է ՀՀ քաղաքացիական օրենսգրքի 368-րդ հոդվածից, որի1-ին  մասի  համաձայն  «Պարտավորությունների  կատարումը  կարող  է  ապահովվելգրավով (գլուխ 15), տուժանքով, պարտապանի գույքի պահումով, երաշխավորությամբ, երաշխիքով, նախավճարով և օրենքով կամ պայմանագրով նախատեսված այլեղանակներով»։
Փաստորեն,  դրամական  պահանջի  զիջումը՝  որպես  պարտավորության  ապահովման  միջոց,  օրենքով  նախատեսված  պարտավորության  կատարման  ապահովման միջոց է։
 Հարց է առաջանում, թե ինչ առանձնահատկություններ ունի պարտավորության կատարման ապահովման այս միջոցը։
Երբ գործ ունենք ապահովական ֆակտորինգի հետ՝ նախատեսված ՀՀ Քաղաքացիական օրենսգրքի 892-րդ հոդվածի 1-ին մասի 2-րդ պարբերությամբ (այսուհետ՝ապահովական  ֆակտորինգ),  հաճախորդի  պահանջի  իրավունքը  հանդես  է  գալիսորպես  ֆինանսական  գործակալի  հանդեպ  նրա  ունեցած  պարտավորության  կատարման  ապահովման  միջոց,  հետևաբար,  այդ  պահանջի  իրավունքը  չի  անցնումֆակտորի գույքային զանգվածի մեջ։
 Այս դեպքում ևս, սակայն, գտնում ենք, որ ֆակտորը պարտավոր է իրականացնելու այդ պահանջի իրավունքի սպասարկումը, քանիոր  զիջված  պահանջի  իրավունքն  ապահովում  է  ֆակտորի  հանդեպ  հաճախորդիպարտավորության կատարումը։
 Այլ կերպ ասած՝ ապահովական ֆակտորինգի դեպքում, եթե հաճախորդը չի կատարում կամ պատշաճ չի կատարում ֆակտորի հանդեպունեցած  իր  պարտավորությունը,  ֆակտորը  հնարավորություն  է  ստանում  իր  պահանջն ապահովման միջոցի շնորհիվ բավարարել, հետևաբար, ֆակտորն ինքը պետքէ շահագրգռված լինի որպես ապահովման միջոց փոխանցված պահանջի իրավունքիռիսկերը գնահատելու և դրա պատշաճ ֆինանսական սպասարկումն իրականացնելուհամար։
Անդրադառնալով ՀՀ քաղաքացիական օրենսգրքի 892-րդ հոդվածի 1-ին մասովսահմանված  պայմանագրերի  տեսակներին,  որոնցից  առաջացած  դրամական  պահանջները կարող են զիջվել ֆակտորին դրամական պահանջի զիջման դիմաց ֆինանսավորման (ֆակտորինգի) պայմանագրով՝ գտնում ենք, որ ՀՀ քաղաքացիականօրենսգրքով նախատեսված առկա ձևակերպումը ենթակա է փոփոխման։
 Դա պայմանավորված է այն հանգամանքով, որ ՀՀ քաղաքացիական օրենսգրքի 892-րդ հոդվածի 1-ին մասով տրված «երրորդ անձին ապրանքներ տրամադրելուց, նրա համարաշխատանքներ  կատարելուց  կամ  ծառայություններ  մատուցելուց»  արտահայտությունը, մեր կարծիքով, ընդհանրական է և ոչ հստակ, ինչը թույլ չի տալիս ճիշտ և ամբողջական պատկերացում կազմել ֆակտորինգի պայմանագրի էության մասին։
Այսպես, ինչպես արդեն իսկ նշվել է, Օտտավայի կոնվենցիայի 1-ին հոդվածի 2րդ և 3-րդ մասերի համաձայն՝ ֆակտորինգի պայմանագրով հաճախորդը ֆակտորինզիջում է առուծախի պայմանագրից (որը կնքվել է անձնական, ընտանեկան, տնայինկամ այլ նմանօրինակ օգտագործման հետ չկապված նպատակներով օգտագործելուհամար ձեռք բերված ապրանքների կապակցությամբ) բխող պահանջի իրավունքը,իսկ «ապրանք» և «ապրանքի վաճառք» ասելով պետք է հասկանալ նաև ծառայությունները և դրանց մատուցումը։
Մինչդեռ  ՀՀ  քաղաքացիական  օրենսգրքի  892-րդ  հոդվածի  1-ին  մասի  առկաձևակերպումից  ստեղծվում  է  կարծիք,  թե  ֆակտորինգի  պայմանագիրը  կարող  էկնքվել ապրանք տրամադրելու, աշխատանք կատարելու կամ ծառայություն մատուցելու ցանկացած պայմանագրից ծագող դրամական պահանջի իրավունքը զիջելով՝անկախ այն հանգամանքից՝ այդ պայմանագիրը կնքվել է առևտրային, թե սպառողական նպատակներով։
 Այս տեսանկյունից չափազանց ընդհանրական է նաև «ապրանքտրամադրել»  արտահայտությունը։
  Նման  ձևակերպումից  կարելի  է  ենթադրել,  որֆակտորինգի  պայմանագրի  շրջանակներում  ֆինանսավորման  դիմաց  կարող  էփոխանցվել նաև պահատվության վճարովի պայմանագրից առաջացած դրամականպահանջի  իրավունքը։
  Դա  ուղղակիորեն  հակասում  է  ֆակտորինգի  պայմանագրիէությանը։
  Նման  իրավիճակը  շտկելու  նպատակով  առաջարկում  ենք  ՀՀ  քաղաքացիական օրենսգրքի 892-րդ հոդվածի 1-ին մասը շարադրել հետևյալ խմբագրությամբ.«Դրամական պահանջի զիջման դիմաց ֆինանսավորման պայմանագրով մի կողմը(ֆինանսական գործակալը` ֆակտորը) մյուս կողմին (հաճախորդին) հանձնում կամպարտավորվում է հանձնել դրամական միջոցներ` ի հաշիվ հաճախորդի (պարտատիրոջ)` երրորդ անձից (պարտապանից) ունեցած դրամական պահանջի, որը բխումէ  գործարարական  գործունեություն  իրականացնող  հաճախորդի  կողմից`  երրորդանձի հետ կնքած առուվաճառքի, մատակարարման կամ ծառայությունների վճարովիմատուցման պայմանագրերից, իսկ հաճախորդը ֆինանսական գործակալին զիջումէ կամ պարտավորվում է զիջել այդ դրամական պահանջը։
Պարտապանի նկատմամբ դրամական պահանջը հաճախորդը կարող է ֆինանսական գործակալին զիջել նաև վերջինիս հանդեպ իր պարտավորությունների կատարումն ապահովելու նպատակով»։
ՀՀ  քաղաքացիական  օրենսգրքի  892-րդ  հոդվածի  1-ին  մասի  առաջարկվողշարադրանքում  «ի  հաշիվ  հաճախորդի  (վարկատուի)»  արտահայտության  մեջ«վարկատուի» բառի փոխարինումը «պարտատիրոջ» բառով ևս ունի կարևոր նշանակություն [11], քանի որ դրանով հստակություն է մտցվում իրավական ակտի մեջ, ինչըհամապատասխանում է «Իրավական ակտերի մասին» ՀՀ օրենքի 36-րդ հոդվածիպահանջին առ այն, որ՝ «Իրավական ակտերի լեզուն պետք է լինի պարզ, հստակ ևմատչելի»։
 Ներկայիս շարադրմամբ «ի հաշիվ հաճախորդի (վարկատուի)» արտահայտությունն  առաջացնում  է  թյուրըմբռնում,  քանի  որ  ֆակտորինգի  պայմանագրումհաճախորդը  հանդես  է  գալիս  ոչ  թե  որպես  վարկատու,  այլ՝  վարկառու։
  Մինչդեռ«հաճախորդ» բառից հետո փակագծերում «վարկատու» բառը նշելու հետևանքով այդնորմի  տառացի  մեկնաբանությունից  հետևում  է,  որ  ֆակտորինգի  պայմանագրիշրջանակներում առաջացող իրավահարաբերությունում հաճախորդը հանդես է գալիսորպես  վարկատու,  ինչը  չի  համապատասխանում  այդ  հարաբերությունների  էությանը։
 Բացի դրանից, ՀՀ քաղաքացիական օրենսգրքի 887-րդ հոդվածի համաձայն՝վարկատու  կարող  է  լինել  կա´մ  բանկը,  կա´մ  վարկային  կազմակերպությունը,մինչդեռ ֆակտորինգի պայմանագրով որպես հաճախորդ կարող է հանդես գալ գործարարական գործունեությամբ զբաղվող ցանկացած սուբյեկտ։
 Նշված հանգամանքները,  մեր  կարծիքով,  նշանակում  են,  որ  ՀՀ  քաղաքացիական  օրենսգրքի  892-րդհոդվածի 1-ին մասի 1-ին պարբերության ներկայիս ձևակերպումը զուրկ է իրավականորոշակիությունից։
ԳՐԱԿԱՆՈՒԹՅՈՒՆ[1] Fédération Cynologique Internationale, URL։
 www.fci.nl (Accessed։
 25.09.2017).[3]  Российское  гражданское  право։
  Учебник,  под  редакцией  Суханова  Е.  А.,  том  2,[6] Բարսեղյան Տ. Կ., Գործարարական իրավունք, Երևան, ԵՊՀ հրատարակչություն,2009, էջ 261-267։
[7]  URL։
  https։
//www.factoring.org/documents/Factoringarticle.pdf  (дата  обращенияи среднего бизнеса, Ведомости 19.11.2013 г. URL։
 http։
//www.factorings.ru/article/141/Компания, 26.11.2013 г. URL։
 www.factorings.ru (дата обращения 05.05.2015).[11] Բարսեղյան Տ., Հայկյանց Ա., Ղարախանյան Գ., Մեղրյան Ս., Հայաստանի Հանրապետության քաղաքացիական իրավունք, 2-րդ մաս, Երկրորդ հրատարակություն,փոփոխություններով  և  լրացումներով,  Երևան,  ԵՊՀ  հրատարակչություն,  2008,  էջ412։
Ավետիսյան ԱննաՖԱԿՏՈՐԻՆԳԻ ՊԱՅՄԱՆԱԳՐԻ ՅՈՒՐԱՀԱՏԿՈՒԹՅՈՒՆՆԵՐԸԲանալի բառեր` ֆինանսավորում, ֆինանսական գործակալ, ցեսիայի գործարք,ապահովական ֆակտորինգ, պահանջի իրավունքի զիջում։
