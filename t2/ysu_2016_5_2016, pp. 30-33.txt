ՀԱՐՍԱՆԵԿԱՆ ԾԻՍԱԿԱՆ ԱՐԱՐՈՂԱԿԱՐԳԻ ՈՐՈՇ ՄԱՆՐԱՄԱՍՆԵՐ ԻՐԱՆԻ ՉԱՀԱՐՄԱՀԱԼ ԵՎ ԲԱԽԹԻԱՐԻ, ԼՈՒՐԻՍՏԱՆ ՆԱՀԱՆԳՆԵՐՈՒՄԻրանը բնութագրվում է իրանական էթնիկ հանրույթների բազմազանությամբ։
 Այստեղ ապրում են30-ից  ավելի  խմբեր  և  ցեղեր`  քրդեր,  բախթիարներ,  լուրեր,  լաքեր,  թալիշներ,  բելուջներ,  գուրաններ,գիլանցիներ,  մազանդարանցիներ,  սեմնանցիներ,  խորասանցիներ  և  այլն։
  Բացի  բուն  իրանականհանրույթներից,  Իրանում  ներկայացված  են  նաև  այլ  ազգային  դիմագծի  ներկայացուցիչներ`  հայեր,արաբներ,  թյուրքական  խմբեր։
  Իրանի  պատմության  և  ներկայիս  իրավիճակի  ուսումնասիրություննանհնար է կատարել առանց երկրում բնակվող  ցեղերի մշակույթի, կենսակերպի, ավանդույթների համապարփակ  և  բազմակողմանի  հետազոտման։
  Սույն  հոդվածում  անդրադարձել  ենք  Իրանի  Լուրիստան, Չահարմահալ և Բախթիարի նահանգներում ապրող լաքերի, լուրերի և բախթիարների շրջանումիրականացվող հարսանեկան արարողակարգի ամփոփ ուսումնասիրությանը։
Լաքերը,  լուրերն  ու  բախթիարներն  իրանական  ցեղային  միությունների  առանձին  ճյուղ  են  կազմում և հանդիսանում են իրանական մշակույթի կրողներ։
 Վ. Մինորսկին նշում է, որ լաքերն Իրանի քըրդական ցեղերի ամենահարավային ճյուղն են, և երբեմն նրանց շփոթում են լուրերի հետ։
 Այսուամենայնիվ, սրանք միանգամայն տարբեր ցեղախմբեր են1։
 Միայն կենցաղավարության առումով այս իրանական խմբերը կարելի է դիտել քրդականության հետ աղերսներ ունենալու համակարգում։
Լաքերի և լուրերի հարսանեկան արարողակարգը, ավանդական ծիսակատարությունները հիմնըված են հնավանդ սովորույթների վրա։
Երբ երիտասարդները  տասնյոթ-տասնութ տարեկան  են դառնում, նրանց առջև  կողակից ընտրելու խնդիր է առաջանում։
 Ամուսնանալ ցանկանալու պատգամը ծնողներին հասցնելու համար երիտասարդները կիրառում են մի շարք միջոցներ` անուղղակի կերպով։
 Երբ տղան ամուսնանալու նպատակ էունենում,  հորը  հարկ  եղածի  չափով  չի  օգնում  հողագործական  և  կենցաղային  աշխատանքներում`փորձելով  այդ  մասին  հասկացնել  ծնողներին։
  Եվ  քանի  որ  լաքերի  համար  բարքի  տեսակետից  անընդունելի է այս մասին բարձրաձայնելը, ծնողները դիմում են ամուսնական հարցերում հմուտ և մեծ հեղինակություն ունեցող անձանց` միջնորդների օգնությանը։
 Այս ընթացքում խնդրից տեղյակ մեկը, հորառջև միջնորդ հանդիսանալով, ամուսնության մասին զրուցում է նրա հետ։
 Հայրը հայտնում է հարսանիքի  անցկացման  իր  պատրաստակամությունը  և  տվյալ  միջնորդին  կարգադրում,  որ  երկու  այլ  անձանց  հետ  միասին  աղջկա  տուն  խնամախոսության  գնա։
  Հարկ  է  նշել,  որ  գյուղաբնակ  երիտասարդներն  ընտրում  են  իրենց  դիրքին  և  ունեցվածքին  համապատասխան  աղջիկ։
  Զավակներն  աներկբայորեն  ծնողների  կամքին  են  ենթարկվում։
  Ապա  խնամախոսության  համար  ընտրված  անձինք  գնում  ենհարսի հոր մոտ` խնդրի մասին տեղյակ պահելու։
 Փեսայի հարազատներից մեկը, դիմելով աղջկա հորը,ասում  է.  «Պետք  է  այդ  մարդու  որդուն  ընդունես  որպես  քո  ծառա  և  աղջկադ  կնության  տաս  նրան»։
Աղջկա հայրը, նախ լռում է` կարծես համաձայն չլինելով նրանց առաջարկի հետ2։
 Սակայն միջնորդներից  մեկի  հորդորով  սկսում  է  խոսել  ամուսնական  ծախսերի,  վճարվող  գումարի  (mahriye)  մասին։
  Այդմիջոցին  խնամախոսներից  յուրաքանչյուրը,  ըստ  ավանդույթի,  հարսանեկան  արարողությանը  նախատեսվող ծախսերը նվազեցնում է։
Դրամական խնդիրները լուծելու համար առանձին հանդիպում են փեսայի և հարսի հայրերը, ճըշգըրտում հարսնացուի համար տրվող գլխագնի («shirbahā») չափը։
 Նշանադրության նախորդող գիշերըփեսան նախապես որոշված գումարի մի մասը հանձնում է աղջկա հորը, որպեսզի վերջինս կազմակերպի հարսանեկան հանդեսը և գնի դստեր օժիտը («jahizye»)։
Այնուհետև  սկսվում  է  նշանադրության  («namzadi»)  արարողությունը`  փեսայի`  նվերներով  հարսիտուն գնալու կարգով։
 Քանի որ ընտանիքներում տիրում է պարկեշտությունը, մինչ ամուսնությունը նորափեսան  հայացքը  բարձրացնելու  և  իր  ապագա  կողակցին  նայելու  իրավունք  չունի,  ինչպես  նաևհարսը` փեսային հայեցելու։
 Ընթրիքից հետո փեսան տուն է վերադառնում և միայն ամիսը մեկ անգամկարող է այցելել հարսին մինչ հարսանիք3։
Նշանադրեքի  օրը  փեսայի  հարազատները  նվերներով,  երգ  ու  երաժշտությամբ  գալիս  են  հարսիտուն և հանձնում պատրաստած նվերները։
 Հարսի և փեսայի միությունը հաստատվում է  «aqd» (նշանադրում) կոչվող արարողությամբ1։
Հարսանիքի  օրը  որոշելուց  հետո,  սկսվում  են  հարսանեկան  արարողության  պատրաստությունները։
 Հարսի ընտանիքը, որպես հարսանեկան նվեր, մեկ ոչխար է ուղարկում գյուղապետին, քանի որնա մեծ հարգանք է վայելում գյուղաբնակների շրջանում։
 Այնուհետև տղայի ընտանիքը գյուղի մոլլայինտեղեկացնում  է,  որպեսզի  բարեկամներին  հրավիրելու  համար  հրավիրագրեր  կազմի,  ինչպես  նաևերաժիշտներ են հրավիրվում` հարսանյաց հանդեսը  տեղական նվագարաններով` հիմնականում զուռնա-դհոլով ուղեկցելու նպատակով։
Բարեկամները, հրավերը ստանալուն պես, շտապում են ներկա գտնվել հարսանեկան արարողությանը։
  Փեսայի  մտերիմ  երիտասարդները  և  աշխույժները  ձի  են  հեծնում  և  ուղևորվում  հարսի  տուն։
Երիտասարդները,  հասնելով  տեղ,  ձիավարության  ցուցադրություններ  են  կազմակերպում`  իրենց  քաջությունն  ու  ուժն  ի  ցույց  դնելու  համար,  իսկ  հարսի  բարեկամները  մեծարանքով  դիմավորում  եննրանց։
 Հյուրերը նախահարսանեկան գիշերը տոնում են հարսի օջախում։
Հաջորդ  առավոտյան  կանայք  հարսին  բաղնիք  են  տանում,  լողացնում,  ծիսական  արարողակարգերով  զարդարում։
  Այս  պաճուճանքի  մեջ  իր  անխախտ  դերն  ունի  հինան։
  Նախքան  հարսին  տանիցդուրս  հանելն  ամուսնական  պայմանագիրը  («aqdname»)  դնում  են  դռան  առջև,  որի  վրայով  հարսըպետք  է  անցնի։
  Սրա  նշանակությունը  հետևյալն  է.  «Դու,  ըստ  այս  փաստաթղթի,  ուրիշ  մեկի  կյանքիկողակիցն ես և պետք է ողջ կյանքիդ ընթացքում հավատարմությամբ նրան ընկերակցես»։
Նախքան հարսն իր տանից դուրս կգա, նրա եղբայրը կամ հայրը վերջինիս մեջքին մետաքսե գոտիէ կապում, որի տակ քաղցրեղեն է դնում։
 Փեսան պետք է հարսի ներս մտնելուց հետո գոտին բացի ևքաղցրավենիքը  ներկա  երիտասարդներին  բաժանի`  որպես  տարոսի  փոխանցում։
  Գոտու  մեջ  դրվածքաղցրավենիքի  առկայությունը,  մյուս  կողմից,  վկայում  է  նորապսակների  երջանիկ,  խաղաղ  ու  համերաշխ կեցության մասին։
Գոտի կապելու արարողակարգը կապված է զրադաշտական ավանդույթի հետ` որպես նոր գործիխորհրդանիշ։
  Աղջիկը,  մտնելով  կյանքի  նոր,  պատասխանատու  փուլ`  ամուսնուն  ընդմիշտ  հավատարիմ մնալու պարտավորություն է ստանձնում։
 Հարսին սպիտակ հագուստ են հագցնում։
 Սպիտակ գույնը խորհրդանշում էր մաքրություն և անկեղծություն2։
 Զրադաշտականության մեջ ևս սպիտակը մաքրության և անապակության խորհուրդն էր կրում, երբ զրադաշտական համայնքին հարելու պահին երեխային հագցնում էին սպիտակ շապիկ` որպես սպիտակի նշանակության մի դրվագ։
Երբ  հարսը  տուն  է  մտնում,  փեսայի  ծնողները  շաբաշ  («šādbāš»,  «šābāš»)  են  կազմակերպում,այսինքն` դրամ են շաղ տալիս նրա գլխին ու դեմքին։
 Այս պահին մի կին է մոտենում հարսին` ձեռքինպղնձե սկուտեղ, որի մի կողմում վառվող կրակ է դրված, իսկ մյուս կողմում` գարի, ջուր և ճրագ։
 Նախ,գարիով ու ջրով ցողում է հարսի դեմքն ու գլուխը. սա խորհրդանշում է հարսի և փեսայի` միմյանց հետսիրով  լի  լինելը։
  Այնուհետև  կրակի  վրա  սպանդ  և  աղ  են  լցնում,  որպեսզի  հարսը  չար  աչքից  պաշտպանված լինի։
 Վառվող ճրագն ունի այն խորհուրդը, որ զույգի ողջ կյանքը լուսավոր լինի։
Երբ  հարսը  մտնում  է  փեսայի  տուն,  նախ  մանկահասակ  տղա  երեխա  են  նրա  գիրկը  տալիս,  որպեսզի նրա առաջնեկն արու զավակ լինի։
Ողջ երեկոն շարունակվում է ձիավարության, նետաձգության դիտարժան խաղերով, ինչպես նաևփայտերով  պարով,  որոնք  հարսանեկան  հանդեսի  նշանակալի  մասն  են  կազմում։
  Նշենք,  որ  խաղի  ևմրցության  սույն  տեսակներն  Իրանում  լայն  տարածում  ունեին  հնագույն  ժամանակներից։
  Սրանքնկարագրվում  են  դեռևս  պահլավական  գործերում  (Շապուհի  Հաջիաբադի  արձանագրություն,«Զարերի հիշատակարան» ստեղծագործություն և այլն)։
Հարսի  գյուղ  մտնելու  ժամանակ  փեսան  մի  քանի  ընկերների  հետ  միասին  կանգնում  է  մուտքիմոտ և հարսի գլխին քաղցրավենիք շաղ տալիս` որպես ամուսնու մշտական գերակայության և հովանավորության նշան։
 Նորապսակները մեկական կտոր քաղցրեղեն են տալիս միմյանց, և նրանց գլխիներկու կտոր շաքար են մանրացնում, որպեսզի ողջ կյանքը քաղցր և սիրով լի անցնի։
Այսպիսով,  հարսանեկան  հանդեսը  մինչև  ուշ  գիշեր  շարունակվում  է։
  Այնուհետև  փեսան  գնում  էնորապսակների համար հատուկ կահավորված սենյակ` «hejle»։
 Նա հեջլե մտնելուց հետո պարտավոր էհայացքը  դեպի  ղեբլե3  ուղղած`  ծնկի  գալ,  նամազ  անել  և  բարձրյալից  մնացյալ  ամուսնական  կյանքիհամար երջանկություն և բարօրություն խնդրել4։
1 Ամուսնական պայմանագիր կնքելու արարողությունն է, որն անց է կացվում հարսնացուի տանը։
 Տե՛ս Betteridge A., Javadi H.,Aqd, Encyclopaedia Iranica, 1986, http։
//www.iranicaonline.org/articles/aqd-marriage-contrucl-rnarriagc-contruct-ceremonv։
2 Modi J., The navjote ceremony of the parsis, http։
//www.avesta.org/ritual/navjote.htm. 3 Մահմեդականներն աղոթք` նամազ իրականացնելիս դեմքն ուղղում են դեպի Մեքքան կամ ալ Քաաբան։
 Իսլամի տարածմանառաջին  տարիներին  որպես  ղեբլե  էր  հանդես  գալիս  սրբազան քաղաք  Երուսաղեմը։
  Սակայն,  622 թ.  Մուհամմադ  մարգարեի`Մեքքայից  Մեդինա  կատարած  ուխտագնացությունից  (հիջրա)  17  ամիս  անց  մահմեդականներն  սկսեցին  նամազ  անել՝  դեմքովդեպի Քաաբան։
 Տե՛ս Резван Е., ал-Кибла, Ислам. Энциклопедический словарь, Москва, 1991, с. 136. Բախթիարների  շրջանում,  երբ  փեսան  պատրաստ  է  ամուսնությանը  և  ավարտվել  են  բոլոր  բանակցությունները հարսի ընտանիքի հետ` կազմակերպելու բավական մեծ հարսանիք, փեսան կամ նրաեղբայրը գնում են այն կլանների մոտ, ովքեր ինչ-որ կերպ կապված են նրանց հետ` «buruzi»-ն (հարսանեկան նվերը, որն իր մեջ ներառում է ոչխար, այծ և այլն) հավաքելու համար։
 Այս կենդանիներն օգտագործվում  են  հարսանեկան  ընթրիքը  պատրաստելու  համար։
  Սա  նպաստում  է,  որ  հարսն  ու  փեսանխուսափեն ֆինանսական բեռից։
 Այսպիսով, կարելի է ասել, որ սա այն եզակի ավանդույթներից մեկնէ, որ պահպանվել է բախթիարների շրջանում և նրանց սոցիալական ու մշակութային գործունեությանմի  մասն  է  կազմում։
  Այս  նախապատրաստություններից  հետո  ընտանիքի  անդամներն  ու  հարազատները  հավաքվում  են  հարսանիքի  օրը։
  Կանայք  և  տղամարդիկ  ձիավարում  են,  զբոսնում,  սազ  և  դհոլնվագում։
Հարսանիքը, ինչպես նաև ընտանեկան բոլոր արարողությունները, անց են կացվում ողջ ցեղի անդամների  մասնակցությամբ։
  Ըստ  ավանդույթի,  նրանք  հավաքվում  են  և  քննարկում  հարսանեկանծախսերը («pul-e arusi»)։
 Այնուամենայնիվ, ավելի աղքատ ընտանիքները ստիպված են տարիներով միջոցներ կուտակել` հարսանիքն ըստ արժանվույն նշելու համար։
 Խաների, ցեղապետերի, կլանի առաջնորդների հարսանիքները տոնվում են մեծ ճոխությամբ և շարունակվում 2-3 շաբաթ1։
Բախթիարների  շրջանում  հարսանեկան  արարողությունն  ուղեկցվում  է  ավանդական  տարբերխաղերով և պարերով, որոնցից ներքևում նշենք մի քանիսը։
Թաշկինակով  պար  («dasmal  bazi»).  պարի  այս  տեսակում  կանայք,  աղջիկները  և  տղամարդիկշրջան են կազմում, երաժշտության և երգի ներքո  թափահարում են ձեռքերում գտնվող երկու թաշկինակներ  և  շարժում  ոտքերը։
  Կանայք  և  տղամարդիկ  պարում  են  նույն  խմբում,  քանի  որ  նրանց  մասնակցությունը  մեկ  պարային  խմբում  հարսանեկան  արարողության  ժամանակ  թույլատրվում  է,  ևնրանք կարող են ձեռք ձեռքի տալով միանալ մյուս պարողներին` դհոլի և սազի երաժշտության տակ։
Կանանց պարը բավական տպավորիչ է, քանի որ կրում են գունավոր հագուստներ, զարդեր և թաշկինակներ2։
Դանդաղ  պար.  այս  պարի  ժամանակ  պարողները  երեք  քայլ  անում  են  առաջ  և  երեք  քայլ  ետ`ռիթմի ներքո։
 Այստեղ ռիթմն ավելի դանդաղ է, քան բախթիարական այլ պարերում։
Արագ պար. այս պարում քայլերը նույնն են, ինչ դանդաղ պարի ժամանակ, միայն այն տարբերությամբ,  որ  ռիթմն  ավելի  ուժեղ  է։
  Պարողներն  արագ  շարժում  են  թաշկինակներն  իրենց  գլխի  շուրջ  ևդնում ուսերին։
 Քայլերն անում են առաջ։
Արձան պար. այս պարը կատարվում է սազի հնչյունների ներքո։
 Երբ երաժշտությունը դադարումէ, պարողներն անշարժացած կանգնում են այն տեղում, որտեղ գտնվում են այդ ժամանակ և չեն շարժվում  մինչև  երաժշտությունը  չշարունակվի։
  Փորձառու  են  այն  պարողները,  ովքեր  կանգնում  և  շարժվում են ճիշտ պահերին։
Փեսայի  տուն  գնալու  ճանապարհին,  սազի  և  դհոլի  երաժշտություն  է  հնչում,  կանայք  երգում  են«dovally» կոչվող երգը, տղամարդիկ էլ ձի են հեծնում և հրաձգությամբ զբաղվում։
 Այս ընթացքում փեսան ձիավարելով «հափշտակում է» հարսի քողը և հեռանում։
 Մնացած հեծյալներն ընկնում են փեսայի հետևից` վերցնելու քողը։
 Երբ ինչ-որ մեկին հաջողվում է վերցնել այն փեսայից, մյուսները հետևումեն նրան և սա շարունակվում է մինչև հասնեն փեսայի տուն։
Չուբազին («choo bazi» կամ «tarke bazi») կոչվող խաղն ի կատար է ածվում երկու տղամարդկանցմիջոցով, ովքեր իրենց քաջությամբ ցույց են տալիս, որ պատրաստ են պաշտպանել ցեղին պատկանողտարածքը։
  Սա  անվտանգության  զգացում  է  տալիս  ցեղի  անդամներին  և  կանխում  արտաքին  թշնամիների հնարավոր հարձակումները։
 Չուբազիի համար կիրառվում են երկու փայտե ձողեր, որ կոչվումեն «tarke» և «darak»։
 «Tarke»-ն նռան, ուռենու կամ թթի ծառի ճյուղերից կտրված բարակ փայտե ձողնէ, որը դնում են ջրի մեջ` ավելի ճկուն դարձնելու համար։
 «Darak»-ը հաստ, կաղնու ծառից պատրաստված  փայտ  է,  որ  օգտագործվում  է  հարձակվողից  պաշտպանվելու  համար։
  Խաղն  սկսվում  է  սազի  ևդհոլի երաժշտության ներքո։
 Հաստ ձեռնափայտով մարդն ավելի առաջ է շարժվում, քան բարակ ձեռնափայտով մասնակիցը, պարային շարժումները կատարելիս նրանք, փայտերն ուսերին դրած և երկուձեռքերով  փայտերի  երկու  կողմերը  բռնած,  մի  քանի  անգամ  շրջում  են։
  Երբ  բարակ  ձեռնափայտովմարդը  հարձակվում  է,  մյուսն  իրեն  պաշտպանելու  համար  շրջվում  է  և  իր  փայտի  մի  ծայրը  ոտքերիմոտ տեղադրում, իսկ մյուս ծայրը` հենում ուսին։
 Բարակ փայտով մասնակիցն առաջ է գնում և իր փայտով հարվածում. եթե հարվածը դիպչում է մրցակցի ծնկներին, ապա խաղը շարունակվում է, իսկ եթեհարվածում է հաստ փայտին, մասնակիցները փոխանակում են ձեռնափայտերը։
 Սազի երաժշտությաններքո բոլոր ներկա գտնվողները շրջանաձև կանգնած վանկարկում և ծափահարում են։
Երբ արարողությունն ավարտվում է, փեսան պատրաստվում է հարսնացուին տանել իր տուն (այդընթացքը կոչվում է  «arusbarun»)։
 Այդ պահին հարսի եղբայրը` սպիտակ շորով, փաթաթված կոնֆետ էամրացնում  հարսի  մեջքին։
  Սա  կյանքի  քաղցրության  խորհրդանիշն  է։
  Այնուհետև  հարսը  սպիտակգլխաշոր է կապում և գլուխն ու դեմքը ծածկում մետաքսե քողով («burqa»)։
Բախթիարները հավատում էին, որ շաքարի կամ կոնֆետի ամրացումը հարսի մեջքին օրհնությունև բարօրություն կբերի նրան։
 Երբ հարսը հասնում է փեսայի տուն, ներս չի մտնում մինչև փեսայի կամնրա հոր կողմից նվեր չստանա։
 Սա կոչվում է  «ger zanon»։
 Նվերը ստանալուց և տուն մտնելուց հետոոչխար  են  զոհաբերում  հարսի  համար։
  Ոչխարի  արյունը  քսում  են  հարսի  կոշիկներին`  նրանց  կյանքնօրհնելու համար։
Երեկույթից  և  ընդունելությունից  հետո,  ավանդության  համաձայն,  հյուրերը  նվերներ  են  տալիսհարսին (բախթիարներն այս նվերը կոչում է «yuzi»)։
Բախթիարների  շրջանում  ժողովրդական  պարը  համերաշխություն  և  միասնություն  է  խորհրդանըշում, պարում են ձեռք ձեռքի տված, կողք կողքի։
 Ցեղի անդամների խմբով պարը ցույց է տալիս, որբոլորը միասնական են ցանկացած արտաքին հարձակման դեմ և վճռականորեն պատրաստ` պահպանելու իրենց մշակութային արժեքները1։
Այսպիսով,  լաքերի,  լուրերի  և  բախթիարների  ծեսերն  ու  արարողակարգերն  ընդհանուր  գծերովարտացոլում  են  համաիրանական  իրականությունը։
  Նրանց  ավանդույթների  արմատները  բավականխորն են և ժամանակի  ընթացում ենթարկվել են ձևային, մասամբ նաև բովանդակային որոշակի փոփոխությունների, որոնք հիմնականում պայմանավորված են իսլամի ազդեցությամբ։
Հասմիկ ԳալստյանՀԱՐՍԱՆԵԿԱՆ ԾԻՍԱԿԱՆ ԱՐԱՐՈՂԱԿԱՐԳԻ ՈՐՈՇ ՄԱՆՐԱՄԱՍՆԵՐ ԻՐԱՆԻՉԱՀԱՐՄԱՀԱԼ ԵՎ ԲԱԽԹԻԱՐԻ, ԼՈՒՐԻՍՏԱՆ ՆԱՀԱՆԳՆԵՐՈՒՄԲանալի բառեր՝ Իրանական ցեղեր և ժողովուրդներ, լուրեր, լաքեր, բախթիարներ, հարսանեկան
ծիսակարգ, խնամախոսություն, նշանադրություն, սովորույթներ, ավանդական խաղեր և
պարեր
։
