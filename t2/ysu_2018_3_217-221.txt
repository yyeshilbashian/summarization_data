ՍՈԹՔԻ ՄԻՋՆԱԴԱՐՅԱՆ ՀՈՒՇԱՐՁԱՆՆԵՐԸ ԵՎ ՊԱՏՄԱՃԱՐՏԱՐԱՊԵՏԱԿԱՆ 
ԿՈԹՈՂՆԵՐԸ 
Հայաստանի Հանրապետության Գիտությունների ազգային ակադեմիայի Հնագիտության և ազգագրության ինստիտուտի հնագիտական արշավախումբը (ղեկավար` Ա. Բոբոխյան), համագործակցելով ՀՀ ԳԱԱ Երկրաբանության ինստիտուտի, 
Գերմանիայի  Թյուբինգենի  համալսարանի  Հնագույն  և  վաղ  պատմության  ինստիտուտի, Մանհայմի արխեոմետրիայի կենտրոնի և Հալեի երկրաբանական գիտությունների ինստիտուտի միջմասնագիտական խմբի հետ՝ «Ուշկիանի» ծրագրի շրջանակներում  ՀՀ  Գեղարքունիքի  մարզի  Սոթքի  տարածաշրջանում  [1]  սկսած  2010 
թվականից մինչ օրս շարունակում է միջմասնագիտական հետազոտությունները [2]։
Այդ  ուսումնասիրությունների  շրջանակներում,  ի  թիվս  բրոնզ-երկաթեդարյան  հուշարձանների, հետազոտվել, չափագրվել և պեղվել են նաև Սոթքի միջնադարյան հուշարձանները [3]։
Վերգետնյա  հետախուզությունից  հետո  արշավախումբը  նպատակահարմար 
գտավ պեղել միջնադարյան «Սոթք 1» և վաղ բրոնզեդարից մինչ ուշ միջնադար բնակեցված «Սոթք 2» պայմանական անունը ստացած ամրոց-բնակատեղիները։
«Սոթք 1» ամրոցի պեղումներով պարզվեց, որ ամրոցը կարևոր հենակետ է եղել 
միջնադարյան Դվին-Պարտավ առևտրական ճանապարհին և վերահսկել այն1։
Արշավախմբի կողմից իրականացված պեղումների և հետախուզական աշխատանքների  արդյունքում  հայտնաբերվել  են  ինչպես  վաղ  ժամանակաշրջաններին 
պատկանող,  այնպես  էլ  միջնադարյան  նորահայտ  հուշարձաններ,  չափագրվել, 
նկարագրվել,  փաստաթղթավորվել  և  ներառվել  են  ՀՀ  պատմության  և  մշակույթի 
անշարժ հուշարձանների պետական ցուցակում։
Ուսումնասիրությունների  արդյունքում  վերջին  տարիներին  հրատարակվել  են 
մի  շարք  գիտական  հոդվածներ,  ներկայացվել  են  զեկուցումներ`  նվիրված  Սոթքի 
միջնադարյան պատմությանը և նյութական մշակույթի առանձին դրսևորումներին. 
ամրաշինությանը,  առևտրական  կապերին,  խեցեգործական  արտադրանքին  և 
տապանաքարային պատկերագրությանը։
1  Հենվելով  վերոնշյալ  ամրոցների  պեղումներից  հայտնաբերված  խեցեղեն  գտածոների  մանրազնին 
ուսումնասիրության  արդյունքների  վրա՝  մեր  կողմից  և  համահեղինակությամբ  պ.գ.թ.  Դիանա 
Միրիջանյանի, «Միջնադարյան Սոթքը նորագույն հնագիտական հետազոտությունների լույսի ներքո»  
վերնագրով  հոդված  է  պատրաստվել  «Էջմիածին»  ամսագրում  տպագրության՝  նվիրված  այդ 
հուշարձանների թվագրության և գործառութային նշանակության խնդիրներին։
Պատմագրական տվյալների քննության և դաշտային հետախուզական աշխատանքների արդյունքում հաստատվել է 18-20-րդ դդ. տեղի մուսուլման բնակչության 
կողմից միջնադարյան հուշարձանների և պատմաճարտարապետական  կոթողների 
(աշխարհիկ և հոգևոր շինություններ, քրիստոնեական կոթողներ և այլն) ինտենսիվ 
ոչնչացման փաստը, որի վերաբերյալ ակնարկում է նաև 1862 թվականին գյուղ այցելած բարձրաստիճան հոգևորական Մեսրոպ արքեպիսկոպոս Սմբատյանցը [4]։
Մենք համեմատություն արեցինք մինչ մեր արշավախմբը Սոթքի միջնադարյան 
հուշարձանները  հետազոտած  գիտնականների  ուսումնասիրությունների  արդյունքում եկեղեցիների, խաչքարերի, տապանաքարերի և վիմագիր արձանագրությունների  վերաբերյալ  հրատարակությունների  և  մեր  տեսածի  միջև՝  ձեռքի  տակ  ունենալով նաև 2002 թ. ՀՀ Կառավարության կողմից հաստատված ՀՀ պատմության և 
մշակույթի  անշարժ  հուշարձանների  պետական  ցուցակ2։
  Պարզվեց,  որ  կան  բավական  անհամապատասխանություններ  19-րդ  դարի  2-րդ  կեսի  հետազոտողներ 
Մեսրոպ արքեպիսկոպոս Սմբատյանցի, Հովհանես եպիսկոպոս Շահխաթունյանցի, 
Ղևոնդ Ալիշանի և այլոց հաղորդումների, մեկ դար անց գյուղ այցելած, հնությունները 
նկարագրած  և  հաշվառած,  վիմագրերի  հրատարակությունը  կազմակերպած  Սեդրակ Բարխուդարյանի, Սուրեն Սաղումյանի և այլոց նկարագրությունների և ներկա 
իրավիճակի միջև, որն արդյունք էր ավելի քան երկու դար գյուղում հայ բնակչության 
բացակայության [5], կրոնական և էթնիկական տարբերություններից ելնելով (Սոթքի 
տարածաշրջանի թուրքախոս բնակչությունը խորհրդայի տարիներին ձեռք է բերում 
ադրբեջանական ինքնություն և հավակնություններ՝ Սոթքի տարածաշրջանի պատմության և անցյալի մշակույթի նկատմամբ) [6] հայկակական մշակութային հուշարձանների նկատմամբ տեղի մահմեդականների կողմից դրսևորված հակակրանքի և 
հուշարձանների պահպանությունն իրականացնող պետական պատկան մարմինների անգործության3։
2 ՀՀ կառավարության 2002թ. հունվարի 9-ի N 80- Ն որոշմամբ ՀՀ պատմության և մշակույթի անշարժ 
հուշարձանների  պետական  ցուցակով  Գեղարքունիքի  մարզի  Սոթք  գյուղում  հաշվառված  են  39 
հուշարձան և պատմա-ճարտարապեական կոթող և 7 պահպանական միավոր։
3 Այնուամենայնիվ, սկսած Հայաստանում խորհրդային կարգերի հաստատման առաջին տարիներից, 
թեև  փոքր  ծավալներով,  բայց  կատարվել  են  մանր  նորոգումներ.  Հայաստանի  հնությունների 
պահպանության կոմիտեն տեխնիկական ստուգման է ենթարկել Սոթքի Սուրբ Աստվածածին եկեղեցին 
և, չնայած նյութական սուղ միջոցներին, կատարել մանր նորոգումներ։
 Հիմնվել է տեղական հնադարան-թանգարան և կազմակերպվել թափված բեկորների հավաքում՝ փրկելով կորստից մշակութային 
եզակի արժեքներ։
 Այս և կոմիտեի այդ տարիների գործունեության մասին առավել մանրամասն տե՛ս 
Քալանթար Ա., Հայաստանի հնությունների պահպանության կոմիտե, Յերեվան, 1931, 15 էջ։
Սակայն, ընդամենը մի քանի տարի անց, կոմիտեին ուղարկված մի նամակից իմանում ենք, որ 
եկեղեցին վերածվել է գոմի և կոմիտեի տարածքային ներկայացուցիչը կենտրոնին խնդրում է միջոցներ 
ձեռք  առնել  հուշարձանի  փրկության  համար.  մանրամասն  տե՛ս.  Սարգսյան  Ա.,  Հովսեփյան  Է., 
Մարտիսրոյան Մ., Դարերից ժառանգածը՝ դարերի համար։
 Փաստաթղթեր Սովետական Հայաստանում  պատմության  և  կուլտուրայի  հուշարձանների  պահպանության  պատմությունից։
  1921-1941  թթ., 
Բանբեր Հայաստանի արխիվների, 1982, 3 (64), էջ 89-112։
 1986-1991 թթ. Պատմական հուշարձանների 
պահպանման հայկական ընկերության միջոցներով վերականգնման աշխատանքներ են իրականացվել Սոթքի Սուրբ Աստվածածին եկեղեցում, որը, սակայն, կիսատ է մնացել` սկսված պատերազմի և 
Այս  շարքում  առավել  ուշագրավ  է  Սոթքի  Սուրբ  Աստվածածին  եկեղեցուց 
հարավ  ընկած  գերեզմանատան  խաչքարերի  ու  տապանաքարերի  ճակատագիրը։
Քրիստոնեական գերեզմանատունը, որը ձևավորվել էր «Սոթք 1» ամրոցի անկումից 
հետո՝ վերջինիս հողածածկ ավերակների վրա, ֆիքսեցինք պեղումների արդյունքում, 
սակայն  տեղում  կանգուն  որևէ  շիրմաքար  չգտանք։
  Մինչդեռ,  դեռևս  1960-ական 
թվականներին  վիմագրագետ  Սեդրակ  Բարխուդարյանը  տեսել  և  լուսանկարել  է 
գերեզմանատան վերջին խաչքարը` ժայռաբեկոր պատվանդանին կանգնած, և հրատարակել վերջինիս վիմագիրը (Գերեզմանատան վերածված «Սոթք 1» ամրոցի վերջին կանգուն խաչքարը առաջին անգամ հրատարակել է ազգագրագետ Երվանդ Լալայանը) [7]։
Ավելի  վաղ  նույն  ճակատագրին  են  արժանացել  նաև  եկեղեցուց  դեպի 
արևմուտք գտնվող, և այժմ մասնակիորեն պահպանված գերեզմանատան որոշ խաչքարեր և տապանաքարեր. 19-րդ դարում գյուղ այցելած տեղագիրները հրատարակել 
են այստեղ գտնված խաչքարային երեք վիմագրեր, որոնք այժմ այլևս չկան [8]։
 Նույն 
գերեզմանատանն  են  գտնվել  նաև  հայտնի  խաչաքանդակ  քառանիստ  երեք 
կոթողները, որոնցից մեկը երկատված վիճակում տեղափոխել է Էջմիածին, իսկ մյուս 
երկուսն ավելի վաղ տեղափոխված են եղել Թբիլիսիի Կովկասյան թանգարան [9]։
Ամփոփելով կարող ենք ասել, որ արշավախմբի՝ Սոթքի հնագիտական հուշարձաններում  իրականացվող  հետազոտությունները  նոր  լույս  են  սփռում  տարածաշրջանի պատմության և անցյալի մշակույթի վրա, ի հայտ բերում նոր փաստեր` 
հիմք դառնալով ապագա ուսումնասիրությունների։
ԳՐԱԿԱՆՈՒԹՅՈՒՆ   
[1] Մանուկյան Մ., Հայաստանի Հանրապետության մարզերը, քաղաքներն ու գյուղերը, Երևան, 2013, էջ 436-453։
ֆինանսական  միջոցների  կտրուկ  նվազման  պատճառով։
  Տե՛ս՝  Հարությունյան  Վ.,  Ազգանվեր 
ջանքերի հանրագումարը, Երևան, 1999, էջ 25, 89։
[3] Գրիգորյան Ա., Նոր հետազոտություններ Սոթքում և Զաութիս կայան-քարավանատան տեղադրության խնդիրը, «Հայաստանը եւ Արևելաքրիստոնեական քաղաքակրթությունը», Միջազգային գիտաժողով, Զեկուցումներ և զեկուցումների դրույթներ, Երևան, 2016, էջ 66-71։
 Գրիգորյան Ա., Նորահայտ տապանաքարեր Սոթքից, 
«Էջմիածին», 2017, թ. Է., էջ 121-134։
 Գրիգորյան Ա., Սոթքի տարածաշրջանի անտիկ 
և  միջնադարյան  հուշարձանները,  Հնագիտության  և  ազգագրության  ինստիտուտի 
աշխատություններ, 2, Հաբիտուս, Մարդաբանական և հնագիտական ուսումնասիրություններ, 2, Երևան, 2017, էջ 249-263։
[4]  Սմբատյանց  Մ.,  Տեղագիր  Գեղարքունի  Ծովազարդ  գավառի  որ  այժմ  ՆորԲայազիտ գավառ, Վաղարշապատ, 1985, էջ 622, 626։
[5]  Կորկոտյան  Զ.,  Խարհրդային  Հայաստանի  բնակչությունը  վերջին  հարյուրամյակում (1831-1931), Յերեվան, 1932, աղյուսակ 110։
[6]  Կարապետյան  Ս.,  Հայկական  պատմական  հուշարձանների  վիճակը  Հայաստանի հարևան երկրներում, «Վասն հայության» շաբաթաթերթ, 23 ապրիլ, 2002, էջ 
9-12։
  Պետրոսյան  Հ.,  Մշակութային  էթնոցիդն  Արցախում  (մշակութային  ժառանգության  բռնայուրացման  մեխանիզմները),  Կաճառ,  2010,  4  (47-58),  էջ  137-149։
Կիրակոսյան Լ., Մշակութային եղեռն (Արցախի ճարտարապետական հուշարձանների օրինակով), Հայագիտության հարցեր, Հանդես, 1, Երևան, 2014, էջ 107-119։
[7] Լալայան Ե., Ազգագրական հանդէս, գք. XIX, Թիֆլիս, 1910, էջ 25-27։
[8] Բարխուդարյան Ս., Դիվան հայ վիմագրության, պր. IV, Երևան, 1973, էջ 328333։
[9] Հարությունյան Ա., Վաղարշապատ։
 Վանքերը և վիմական արձանագրությունները, Ս. Էջմիածին, 2016, էջ 114-115։
 Սաղումյան Ս., Վիմագիր մասունքներ, «Էջմիածին», 1994, թ. Ը., էջ 100-112։
  Կարապետյան Ս., Կովկասյան թանգարանի հայկական հավաքածուն, Երևան, 2004, էջ 78-80։
Գրիգորյան Ավետիս 
ՍՈԹՔԻ ՄԻՋՆԱԴԱՐՅԱՆ ՀՈՒՇԱՐՁԱՆՆԵՐԸ ԵՎ ՊԱՏՄԱՃԱՐՏԱՐԱՊԵՏԱԿԱՆ 
Բանալի բառեր՝ Սոթք, պեղումներ, միջնադարյան հուշարձաններ, ամրոցբնակատեղի, քրիստոնեական գերեզմանատուն, խաչքար։
ԿՈԹՈՂՆԵՐԸ 
։
