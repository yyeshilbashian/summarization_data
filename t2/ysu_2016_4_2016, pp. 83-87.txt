ՈՒՐԻՇԻ ԳՈՒՅՔՆ ՕԳՏԱԳՈՐԾԵԼՈՒ ԻՐԱՎՈՒՆՔԻ (ՈՒԶՈՒՖՐՈՒԿՏ)ԻՆՍՏԻՏՈՒՏԻ ՆԵՐԴՐՄԱՆ ՈՐՈՇ ԽՆԴԻՐՆԵՐ2014 թ. նոյեմբերի 21-ին ՀՀ արդարադատության նախարության կողմից հրապարակվել է ՀՀ քաղաքացիական  օրենսգրքում  (այսուհետ՝  Քաղ.  օր.)  ուրիշի  գույքն  օգտագործելու  իրավունքը  (ուզուֆրուկտ)  կանոնակարգող  դրույթներ  ներմուծելու  վերաբերյալ  հայեցակարգը1,  որով  առաջարկվում  էուզուֆրուկտը  որպես  սեփականատեր  չհամարվող  անձի  իրային  իրավունք  նախատեսել  Քաղ.  օր.-ի170-րդ  հոդվածի  1-ին  մասում,  և  տվյալ  ինստիտուտի  ներդրումն  իրականացնել  ամբողջովին  նոր  բովանդակություն ունեցող հոդվածների շարադրմամբ՝ այդպիսով Քաղ. օր. ներմուծելով լիովին նոր ինստիտուտ։
 Ուստի, կարևորվում է տվյալ ինստիտուտի որոշ հիմնախնդիրների քննարկումը։
Ուզուֆրուկտը, որպես անձնական սերվիտուտի տեսակ, հայտնի էր դեռևս հռոմեական իրավունքին։
  Ուզուֆրուկտի  ուժով  ուզուֆրուկտ  ստացող  անձը՝  օգտագործողը`  ուզուֆրուկտուարին  (usufructuarius), ձեռք էր բերում իրավունք՝ անհատույց կերպով օգտագործելու ուրիշի  գույքը, այդ թվում՝ այդգույքի  պտուղները,  արտադրանքը,  եկամուտները,  իսկ  այն  դադարելուց  հետո  պարտավորվում  էր  սեփականատիրոջը  հետ  հանձնել  գույքը  պահպանված  վիճակում2։
  Ուզուֆրուկտուարիին  էին  անցնումսեփականատիրոջ որոշ իրավունքներ՝ գույքը տիրապետելու և օգտագործելու, դրա պտուղները տիրապետելու,  օգտագործելու  և  տնօրինելու  իրավունքները,  իսկ  սեփականատերը  (proprietarius)  պահպանում  էր  սեփականության  տիտղոսն  ու  գույքի  տնօրինման  իրավունքը,  դառնալով,  այսպես  ասած,«մերկ սեփականատեր» (nuda proprietas) 3։
Ուզուֆրուկտի էությունը ճիշտ ընկալելու համար անհրաժեշտ է հստակ տարբերակում դնել ուզուֆրուկտի և վարձակալության ինստիտուտների միջև։
 Երկուսն էլ, ըստ էության, կապված են գույքի տիրապետման և օգտագործման հետ և ունեն շատ նմանություններ։
 Սակայն դրանց տարբերություններըհանգում  են  հետևյալին.  ուզուֆրուկտը  իրային  իրավունք  է,  վարձակալությունը՝  պարտավորական.վարձակալությամբ ծագում են զուտ պարտավորական հարաբերություններ վարձատուի և վարձակալի  (ըստ  էության՝  սեփականատիրոջ  և  օգտագործողի)  միջև։
  Վարձակալը  գույքի  նկատմամբ  իրայինիրավունքներով օժտված չէ, նա ձեռք է բերում զուտ պահանջի իրավունք։
 Իսկ ուզուֆրուկտի դեպքումսեփականատերը  և  ուզուֆրուկտուարին  գույքի  նկատմամբ  օժտված  են  իրային  իրավունքներով,նրանց միջև որևէ պայմանագրային հարաբերություններ չկան, այլ առկա են օրենքով սահմանված հարաբերություններ4։
  Բացի  այդ,  ուզուֆրուկտը  կարող  է  ծագել  թե՛  օրենքի  ուժով,  թե՛  պայմանագրով,իսկ վարձակալությունը՝ միայն վարձակալության պայմանագրի հիման վրա։
 Ահա այս առանձնահատկություններից էլ բխում են նշված ինստիտուտների էական տարբերությունները։
Ուզուֆրուկտը, ինչպես նշվեց, անձի կողմից մեկ այլ անձին սեփականության իրավունքով պատկանող  գույքի  օգտագործումն  է,  այդ  թվում՝  դրա  պտուղներից,  արտադրանքից,  եկամուտներից  օգտվելը։
  Ընդ  որում՝  ուզուֆրուկտուարիի  թիվ  մեկ  պարտականությունը  գույքը  պահպանելն  է  և  նույն՝պահպանված  վիճակում  սեփականատիրոջը  հանձնելը,  չփոփոխելով  և  չփչացնելով  գույքը՝  այն  բարեխիղճ օգտագործելը՝ այնպես, ինչպես կաներ դրա սեփականատերը։
 Հետևաբար՝ նա նաև իրավունք էստանում օգտվել գույքից այնպես, ինչպես դրա սեփականատերը։
 Հատկանշական է, որ Շվեյցարիայիքաղաքացիական  օրենսդրությամբ  ուզուֆրուկտը  ենթադրում  է  գույքի  լիարժեք  օգտագործում,  եթեայլ  բան  նախատեսված  չէ  (հոդված  745),  իսկ  Գերմանիայի  քաղաքացիական  օրենսգիրքը  նշում  է,  որկարող են սահմանվել գույքի օգտագործման առանձին սահմանափակումներ (հոդված 1030)։
 Կարծումենք՝  նման  կարգավորումը  լիովին  չի  արտահայտում  ուզուֆրուկտի  էությունը.  հռոմեական  իրավունքում  ուզուֆրուկտուարիին  իրավունք  էր  վերապահվում  օգտվելու  գույքի  բոլոր պտուղներից  լիարժեք1  Հայեցակարգ  ՀՀ  քաղաքացիական  օրենսգրքում  ուրիշի  գույքն  օգտագործելու  իրավունքը  (ուզուֆրուկտ)  կանոնակարգողդրույթներ ներմուծելու վերաբերյալ, հասանելի է՝ http։
//moj.am/legal/view/article/728։
2 Տե՛ս Пухан И., Поленак-Акимовская М., Римское право (пер. с македонского), Mосква, 2000, էջ 183։
3 Տե՛ս Дождев Д., Римское частное право, Mосква, 1996, էջ 415։
4 Տե՛ս де ла Морандьер И., Гражданское право Франции. Том 2. (пер. с франц. Е.А. Флейщиц), Mосква, 1960, էջ 95։
կերպով,  և  հենց  դա  է  ուզուֆրուկտի՝  որպես  իրային  իրավունքի  նշանակությունը՝  հնարավորությունտալ  անձին  օգտվելու  գույքից  այնպես,  ինչպես  դրա  սեփականատերը։
  Ուստի,  հենց  այս  սկզբունքըպետք  է  դիտել  ներդրվելիք  ինստիտուտի  հիմքում։
  Սա  իր  ամրագրումն  է  ստացել,  մասնավորապես,Ֆրանսիայի քաղաքացիական օրենսգրքի 578 հոդվածում, որտեղ նշվում է, որ ուզուֆրուկտ է համարվում  մի  անձի  կողմից  մեկ  այլ  անձին  պատկանող  գույքը  օգտագործելու,  դրա  պտուղները  ստանալուիրավունքը  այնպես,  ինչպես  դրա  սեփականատերը,  բայց  այդ  գույքը  պահպանելու  պարտականությամբ։
 Ուզուֆրուկտի  օբյեկտ  համարվող  գույքը  օգտագործելիս  օգտագործողը  չպետք  է  փոխի  գույքիէությունը  և  սկզբնական  նշանակությունը  և  բարեխիղճ  հոգատարություն  ցուցաբերի  (boni  viri  arbitratu)1։
  Սա  նշանակում  է,  որ  գույքը  վերադարձնելիս  այն  պետք  է  լինի  պիտանի  հետագա  օգտագործման  համար։
  Հռոմեական  իրավունքին  հայտնի  այս  սկզբունքը  ուզուֆրուկտի  հիմնաքարերից  մեկն  է,ինչը  ևս  պետք  է  ամրագրել  օրենսդրական  մակարդակով։
  Մյուս  կողմից՝  կարևոր  է  գույքի  պահպանման  հետ  կապված  ծախսերի  բաշխման  հարցը։
  Հռոմեական  իրավունքում  օգտագործողի  վրա  էինդրվում  օգտագործման  ողջ  ժամանակահատվածի  համար  գույքի  հետ  կապված  բոլոր  ծախսերը2.  նապետք  է  կատարեր  գույքի  պահպանության  հետ  կապված  բոլոր  առաջնային  գործողությունները։
  Ինչվերաբերում  է  արդի  իրավիճակին,  ապա  Մոլդովայի  քաղաքացիական  օրենսգիրքը  (հոդված  400)  ևՖրանսիայի  քաղաքացիական  օրենսգիրքը  (հոդված  608)  նշում  են,  որ  ուզուֆրուկտուարին  պարտավոր  է  կատարել  գույքի  հետ  կապված  պետական  պարտադիր  վճարումները  (հարկեր,  տուրքեր),  իսկԳերմանիայի  քաղաքացիական  օրենսգիրքը  (հոդված  1047)  խոսում  է  հանրային  վճարումների  (publiccharges)  վճարման  պարտականության  մասին։
  Այսինքն՝  ամեն  դեպքում  օգտագործողը  կրում  է  պարտականություն՝  վճարելու  գույքի  հետ  կապված  տեղական  և  համայնքային  բյուջե  կատարվող  բոլորպարտադիր վճարումները։
 Մյուս կողմից՝ գույքի հետ կապված ծախսեր հասկացության մեջ ընդգըրկվում են նաև ապահովագրական վճարները, ինչի մասին խոսվում է, օրինակ, Մոլդովայի քաղաքացիական  օրենսգրքում.  վերջինս  նշում  է,  որ  եթե  գույքը  ապահովագրված  է,  ուզուֆրուկտի  գոյության  ընթացքում  բոլոր  ապահովագրական  վճարները  կատարում  է  ուզուֆրուկտուարին  (հոդված  414)։
  Ավելին՝ Նիդերլանդների օրենսդրությամբ ուզուֆրուկտուարին պարտավոր է ապահովագրել գույքը ի շահսեփականատիրոջ,  իսկ  եթե  գույքը  ապահովագրել  է  սեփականատերը՝  հատուցել  դրա  հետ  կապվածբոլոր ծախսերը (հոդված 209)։
 Այսինքն՝ եթե գույքը ապահովագրված չի լինում՝ ուզուֆրուկտուարին էպարտավորվում  դա  կատարել,  իսկ  եթե  ապահովագրված  է՝  կատարել  վճարումները։
  Այս  կարգավորումն առավել ընդունելի է թվում, քանի որ ուզուֆրուկտի գոյության ողջ ընթացքում գույքը տիրապետում  և  օգտագործում  է  ուզուֆրուկտուարին,  սեփականատերը  գրեթե  չի  առնչվում  իր  գույքին,  հետևաբար՝ գույքն ապահովագրելու պարտականությունը ուզուֆրուկտուարիի վրա դնելը ողջամիտ է ևբխում է ինչպես վերջինիս, այնպես էլ սեփականատիրոջ շահերից։
Խոսելով  ուզուֆրուկտի  առարկա  համարվող  գույքի  մասին՝  նշենք,  որ  դրանք  կարող  են  լինելչսպառվող իրերը. սա բխում է ուզուֆրուկտի էությունից՝ օգտագործել գույքը և օգտվել դրանից՝ պահպանելով այն, դրա սկզբնական նշանակությունը, և նույն վիճակում վերադարձնել սեփականատիրոջը։
Իսկ սպառվող իրերի օգտագործման դեպքում դրանք, որպես նյութական արժեք, որպես նյութ, վերանում  են,  սպառվում։
  Հռոմեական  իրավունքում  ևս  սկզբնական  շրջանում  ուզուֆրուկտի  առարկա  կարող  էին  լինել  միայն  չսպառվող  իրերը։
  Սակայն  հետագայում  սենատի  մի  որոշմամբ  ամրագրվեց,  որուզուֆրուկտի առարկա կարող են լինել նաև սպառվող իրերը (res consumptibiles)  3։
 Բայց դա արվումէր  վերապահումով,  որովհետև  դա  ինքնին  ուզուֆրուկտ  չէր  կարող  դիտվել,  այն  իր  էությամբ  ուզուֆրուկտին նմանվող օգտագործման տեսակ էր և դիտվում էր որպես քվազի-ուզուֆրուկտ։
 Հատկանշական  է,  որ  Գերմանիայի  քաղաքացիական  օրենսգրքով  (հոդված  1067)  սպառվող  իրերը  նույնպեսկարող  են  լինել  ուզուֆրուկտի  առարկա։
  Օրենսգիրքը  նշում  է,  որ  այդ  դեպքում  ուզուֆրուկտուարինդառնում  է  այդ  գույքի  սեփականատերը,  իսկ  ուզուֆրուկտը  դադարելուց  հետո  նա  պարտավոր  է  հատուցել  գույքի  սկզբնական  արժեքը,  որ  առկա  էր  ուզուֆրուկտը  ծագելու  պահին։
  Կարծում  ենք՝սպառվող  իրերի  նկատմամբ  ուզուֆրուկտ  սահմանելը  պետք  է  դիտել  ոչ  նպատակահարմար  և  այդինստիտուտի էությանը ոչ համահունչ, քանզի հենց հռոմեական իրավունքում էր այն համարվում քվազի,  «այսպես  ասած»,  ուզուֆրուկտ։
  Ուզուֆրուկտի  բովանդակությունը  ընդհանրապես  չի  կարող  համադրվել  սպառվող  իրերի  հետ,  որովհետև  այդպիսի  իրերը  չեն  օգտագործվում,  դրանք  պարզապեսսպառվում են, և դրանցից պարբերաբար օգուտներ, պտուղներ քաղել հնարավոր չէ4։
 Սպառվող իրերիդեպքում  այսպես  ասած  ուզուֆրուկտուարին  դառնում  է  գույքի  ժամանակավոր  սեփականատեր,  որը1 Տե՛ս Барон Ю., Система римского гражданского права, Санкт Петербург, 2005, էջ 418։
2 Տե՛ս Новицкий И., Перетерский И., Римское частное право, Москва, 1996, էջ 208։
3 Տե՛ս Пухан И., Поленак-Акимовская М., էջ 183։
4 Տե՛ս Барон Ю., էջ 420։
պետք  է  հետ  վերադարձվի  (proprietas  reditura)։
  Այդ  դեպքում  ուզուֆրուկտը  մեկնաբանվում  է  որպես«ժամանակավոր  սեփականության  իրավունք»,  ինչն  անընդունելի  է  այս  ինստիտուտի  համար1։
  Մյուսկողմից, եթե համեմատենք ուզուֆրուկտն ու գույքի վարձակալության, ապա կնկատենք, որ վարձակալության կարող է հանձնվել միայն այն գույքը, որն օգտագործման ընթացքում չի կորցնում իր բնականհատկությունները (չսպառվող գույք)։
 Իսկ ուզուֆրուկտը և վարձակալությունը նման են իրենց բովանդակությամբ։
  Սա  նույնպես  խոսում  է  այն  մասին,  որ  միայն  չսպառվող  գույքը  կարող  է  դիտվել  որպեսօգտագործման առարկա, այնպիսի օգտագործման, որը ենթադրում է ժամանակի ընթացքում դրանիցօգուտներ քաղելը և այն սկզբնական վիճակում ետ վերադարձնելը։
 Բացի այդ՝ սպառվող իրերը ուզուֆրուկտի  առարկա  դիտելը  այս  ինստիտուտը  դարձնում  է  պարտավորական  իրավունքի  ինստիտուտ,քանի որ այդ մասով այն նույնանում է անտոկոս փոխառության հետ, որի առարկան տեսակային հատկանիշով որոշվող գույքն է, կամ էլ առուծախի հետ՝ տարաժամկետ վճարմամբ։
Ինչ  վերաբերում  է  շարժական  և  անշարժ  գույքին`  որպես  ուզուֆրուկտի  առարկա,  ապա  այսառումով բացառություն է արված միայն Լեհաստանի օրենսդրությամբ, որը ուզուֆրուկտի առարկա էդիտում  միայն  անշարժ  գույքը։
  ՌԴ  քաղաքացիական  օրենսգրքում  ուզուֆրուկտի  ինստիտուտի  ներդրման  վերաբերյալ  հայեցակարգով  նույնպես  միայն  անշարժ  գույքն  է  դիտվում  որպես  ուզուֆրուկտիառարկա2։
  Այսպիսի  առաջարկ  է  արված  նաև  ՀՀ  քաղ.  օր.-ում  ուզուֆրուկտի  ներդրման  վերաբերյալհայեցակարգով՝ այն հիմնավորմամբ, որ «հաշվի առնելով այն հանգամանքը, որ ուզուֆրուկտի ինստիտուտը  նոր  է  ներդրվելու  և  անհայտ  է  ՀՀ  իրավական  համակարգի  համար,  առաջարկվում  է  սկզբնական  փուլում  սահմանափակվել  միմիայն  անշարժ  իրերի  ուզուֆրուկտի  նախատեսմամբ»3։
  Կարծումենք՝ նոր ինստիտուտի ներդրումը ոչնչով չի խանգարում ուզուֆրուկտի օբյեկտ դիտել նաև շարժականիրերը՝  հատկապես  հաշվի  առնելով  այն,  որ  ուզուֆրուկտն  ավելի  շատ  սոցիալական  ուղղվածությունունի, իսկ շարժական իրերն էլ ավելի շատ են գտնվում քաղաքացիական շրջանառության մեջ։
Խոսելով  ուզուֆրուկտուարիի  մասին,  նշենք,  որ  արտասահմանյան  երկների  օրենսդրության  վերլուծությունը  ցույց  է  տալիս,  որ  որպես  այդպիսին  հանդես  են  գալիս  և՛  ֆիզիկական,  և՛  իրավաբանական անձինք։
 Ֆիզիկական անձանց դեպքում ուզուֆրուկտը սահմանվում է, որպես կանոն, ցմահ և դադարում է անձի մահվամբ (այն պատճառով, որ սա, ըստ էության, անձնական սերվիտուտ է), իսկ իրավաբանական  անձի  դեպքում  այն  սահմանափակ  ժամկետ  ունի.  Մոլդովայում՝  30  տարի,  Իտալիայում՝30  տարի,  Շվեյցարիայում՝  100  տարի։
  Իսկ  մինչ  այդ  ժամկետը  լրանալը  ուզուֆրուկտը  դադարում  էիրավաբանական անձի լուծարման դեպքում։
Քննարկման  առարկա  է  նաև  ուզուֆրուկտի  առարկա  հանդիսացող  գույքի  սեփականատիրոջկարգավիճակի  հարցը։
  Նախ  և  առաջ,  գույքի  սեփականատերը  գույքի  նկատմամբ  ուզուֆրուկտ  սահմանվելու դեպքում, կորցնում է այն տիրապետելու, օգտագործելու և դրա պտուղների նկատմամբ սեփականության  իրավունքը։
  Գույքի  նկատմամբ  մյուս  բոլոր  իրավունքները  սեփականատերը  պահպանում է. նա կարող է օտարել կամ գրավ դնել գույքը, սահմանել սերվիտուտներ, սակայն այնպես, որ դաչխաթարի ուզուֆրուկտուարի իրավունքները4։
 Այսինքն՝ ամեն դեպքում սեփականատիրոջ կատարածգործողությունները, գույքը այլ իրավունքներով ծանրաբեռնելը չպետք է հակասեն ուզուֆրուկտուարիիշահերին, չխոչընդոտեն նրա կողմից գույքի օգտագործումը և շահագործումը։
 Այս առումով Մոլդովայիքաղաքացիական օրենսգրքում առկա է հետևյալ կարգավորումը. գույքի սեփականատերը պարտավորէ ձեռնպահ մնալ ցանկացած այնպիսի գործողությունից, որոնց հետևանքով կխոչընդոտի ուզուֆրուկտուարիի՝  իր  իրավունքից  ազատորեն  օգտվելու  հնարավորությունը,  հատուցել  ուզուֆրուկտուարիինպատճառված վնասները, որոնք առաջացել են իր գործողությունների արդյունքում ուզուֆրուկտի արժեքի նվազման հետևանքով (հոդված 417)։
 Ուզուֆրուկտի արժեքի նվազում ասելով՝ կարելի է հասկանալ այն իրավիճակը, երբ  սեփականատիրոջ գործողությունների արդյունքում օգտագործողն այլևս  չիկարողանում նախկին ծավալով ստանալ այն պտուղները, արտադրանքը և եկամուտները։
Կարևոր է նաև ուզուֆրուկտի անօտարելիության հարցը։
 Հռոմեական իրավունքում ուզուֆրուկտը  անձնական  սերվիտուտի  տեսակ  էր  և  անխզելիորեն  կապված  էր  այն  անձի  հետ,  որի  օգտին  այնսահմանված էր, ուստի, ուզուֆրուկտուարին չէր կարող որևէ կերպ օտարել այդ իրավունքը։
 Այն նաևենթակա չէր ժառանգման. ուզուֆրուկտուարիի մահվան դեպքում ուզուֆրուկտը դադարում էր, և ժառանգները  պարտավոր  էին  գույքը  վերադարձնել  սեփականատիրոջը5։
  Սակայն  ուզուֆրուկտուարին1 Տե՛ս Дождев Д., էջ 417։
2 Տե՛ս Лоренц Д., Право личного пользовладения (узуфрукт)։
 перспективы в России и опыт зарубежных стран’’. Вестник Южноէ՝http։
//cyberleninka.ru/journal/n/vestnik-yuzhno-uralskogo-gosudarstvennogo-universiteta-seriya-pravo։
3 Տե՛ս Հայեցակարգ ՀՀ քաղաքացիական օրենսգրքում ուրիշի գույքն օգտագործելու իրավունքը (ուզուֆրուկտ) կանոնակարգողդրույթներ ներմուծելու վերաբերյալ։
4 Տե՛ս Барон Ю., էջ 417։
5 Տե՛ս Пухан И., Поленак-Акимовская М., էջ 209։
университета.  Серия։
  Право,  №  2էջ  55,  հասանելիկարող էր գույքը և (կամ) դրա պտուղները օգտագործելու իրավունքի իրականացումը տրամադրել այլանձանց, բայց նա շարունակում էր մնալ ուզուֆրուկտուարի որպես այդպիսին և պատասխանատու էրգույքի սեփականատիրոջ առջև։
 Այդ դեպքում այդ անձինք հանդես էին գալիս զուտ որպես ուզուֆրուկտուարիի  ներկայացուցիչներ՝  երրորդ  անձանց  հետ  հարաբերություններում1։
  Այսինքն՝  ամեն  դեպքումուզուֆրուկտի օտարման մասին խոսք լինել չէր կարող։
 Մասնավորեցնելով ուզուֆրուկտի անօտարելիության սկզբունքը՝ Մոլդովայի քաղաքացիական օրենսգիրքը նշում է, որ ուզուֆրուկտը չի կարող փոխանցվել այլ անձանց գործարքի միջոցով կամ ժառանգաբար։
 Հատկանշական է, որ և՛ Ֆրանսիայի, և՛Գերմանիայի  օրենսգրքերը  նախատեսում  են  ուզուֆրուկտի  օտարման  հնարավորություն2,  ինչը,  կարծում  ենք,  այդքան  էլ  ընդունելի  չէ։
  Ուզուֆրուկտն  իր  էությամբ  անձնական  սերվիտուտ  է  և  սահմանվում է կոնկրետ անձի նկատմամբ, և եթե այդ իրավունքը այլևս չի պատկանում այդ անձին, այն պետքէ  դադարի։
  Դրա  մասին  է  վկայում  նաև  այն,  որ  և՛  հռոմեական  իրավունքում,  և՛  արտասահմանյաներկրների արդի օրենսդրությամբ ուզուֆրուկտը դադարում է անձի մահվամբ։
 Փաստորեն, արդարացիէ  այն  պնդումը,  որ  ուզուֆրուկտի  զիջումը  այլ  անձի (in  iure  cessio)  իրավական ուժ  չունի  կամ  էլ  հանգեցնում  է  ուզուֆրուկտի  դադարմանը3։
  Այս  առումով  կարծում  ենք՝  առավել  ընդունելի  է  Մոլդովայիօրինակը,  որի  օրենսդրությունը  պահպանել  է  հռոմեական  իրավունքում  հաստատված  ուզուֆրուկտիանօտարելիության սկզբունքը, և դրա հետ մեկտեղ թույլ է տալիս ուզուֆրուկտուարիին ուզուֆրուկտիառարկա հանդիսացող գույքը տրամադրել այլ անձանց՝ վարձակալության իրավունքով։
 Սա իսկապեսկարևոր  դրույթ  է,  քանի  որ  հնարավորություն  է  տալիս  ուզուֆրուկտուարիին  առավել  շատ  օգուտներստանալ իրեն հանձնված գույքից։
Այսպիսով,  դեռևս  հռոմեական  իրավունքում  սկիզբ  առած  և  արդի  օրենսգրքերում  տեղ  գտածուզուֆրուկտի  ինստիտուտի  ներդրման  դեպքում  առաջնային  կերպով  ու  հստակորեն  պետք  է  լուծումստանան  հատկապես  քննարկված  հիմնահարցերը։
  Ամեն  դեպքում,  վերը  նշված  երկրներում  ուզուֆրուկտի վերաբերյալ նորմերի առկայությունը և կիրառությունը վկայում է դրա կարևորության և նշանակության մասին, քանի որ, ի տարբերություն պարտավորական հարաբերություններում ուրիշի գույքի  օգտագործման՝  ուզուֆրուկտը,  որպես  իրային  իրավունք,  տալիս  է  օգտագործման  առավել  երաշխավորված և ապահով հնարավորություն՝ անկախ գույքի սեփականատիրոջից, նույնիսկ երբեմն՝ անկախ վերջինիս կամքից, այդպիսով պաշտպանելով օգտագործողի շահերը։
 Մասնավորապես՝ այն դեպքերում, երբ այլ անձին պատկանող հողամասում կառուցված անշարժ գույքի սեփականատերը օգտագործում  է  այդ  հողամասը։
  Բացի  այդ,  կարևորվում  է  նաև  դրա  սոցիալական  ուղղվածությունը՝  միտված  ամուսինների,  անաշխատունակների  և  այլ  անձանց  շահերի  պաշտպանությանը։
  Ուզուֆրուկտըհնարավորություն  է  տալիս  ժառանգման,  նվիրատվության  կարգով  գույքը  հանձնել  այլ  անձի  օգտագործմանն ու տիրապետմանը, նրան օժտել գույքի նկատմամբ իրային իրավունքներով՝ միաժամանակչզրկելով  սեփականատիրոջը  իր  սեփականության  իրավունքից։
  Սակայն,  մյուս  կողմից  կարող  է  կասկած առաջանալ դրա արդյունավետության և արդիականության վերաբերյալ՝ կապված ուզուֆրուկտիև  նրան  էությամբ  նման  այլ  ինստիտուտների  (վարձակալություն,  գույքի  անհատույց  օգտագործում)առկայության  և  զարգացող  հասարակական  հարաբերությունների  պայմաններում  հին  հռոմեականինստիտուտի ներդրման հետ, ինչը, իհարկե, առանձին ուսումնասիրությունների առարկա է։
Տիգրան ԴադունցՈՒՐԻՇԻ ԳՈՒՅՔՆ ՕԳՏԱԳՈՐԾԵԼՈՒ ԻՐԱՎՈՒՆՔԻ (ՈՒԶՈՒՖՐՈՒԿՏ) ԻՆՍՏԻՏՈՒՏԻ ՆԵՐԴՐՄԱՆ ՈՐՈՇ ԽՆԴԻՐՆԵՐԲանալի բառեր՝ անձնական սերվիտուտներ, ուզուֆրուկտ, ուրիշի գույքի օգտագործման իրային իրավունք, ուզուֆրուկտուարի, սպառվող և չսպառվող իրեր, ուզուֆրուկտի անօտարելիություն։
