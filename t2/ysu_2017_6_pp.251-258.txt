ՁԵՌՔԲԵՐՄԱՆ ՎԱՂԵՄՈՒԹՅԱՆ ՀԻՄՆԱԽՆԴԻՐԸ ՀՀ-ՈՒՄՀՀ  քաղաքացիական  օրենսգրքը  հոդվածներ  է  պարունակում  սեփականության  իրավունքի  ձեռքբերման  հիմքերի  վերաբերյալ,  որոնցից  մեկն  էլ  ,որընախատեսված  է  187-րդ  հոդվածով,  ձեռքբերման  վաղեմությունն  է։
  Քաղ.օրենսգրքի 187-րդ հոդվածի 1-ին կետի համաձայն քաղաքացին կամ իրավաբանական  անձը,  որն  անշարժ  գույքի  սեփականատեր  չէ,  սակայն  այն  տասըտարվա  ընթացքում,  բարեխղճորեն, բացահայտ  և անընդմեջ տիրապետում էորպես  սեփական  գույք,  այդ  գույքի  նկատմամբ  ձեռք  է  բերում  սեփականության իրավունք(ձեռքբերման վաղեմություն)։
Հաջորդաբար քննարկենք հետևյալ խնդիրները՝1.  թե, ովքեր կարող են հանդիսանալ ձեռքբերման վաղեմությամբ սեփականության իրավունքի կրողներ.2.  թե,  որ  սուբյեկտներին  պատկանող  անշարժ  գույքի  նկատմամբ  է  տարածում վերոհիշյալ հոդվածը.3.  թե, ինչու է միայն հոդվածը տարածվում անշարժ գույքի նկատմամբ.4.  թե, հոդվածում առկա տասը տարին որ պահից է սկսվում հաշվվել.5.  թե,  ինչ  են  իրենցից  ներկայացնում  բարեխիղճ,  բացահայտ,  անընդմեջհասկացությունները։
 Հոդվածի  մանրամասն  ուսումնասիրության  արդյունքում  պարզ  է  դառնում, որ ձեռքբերման վաղեմությամբ անշարժ գույքի նկատմամբ սեփականության իրավունք կարող է ծագել ինչպես քաղաքացիների, այնպես էլ իրավաբանական անձանց համար։
 Հոդվածում նշում չի պարունակում այն մասին, թե արդյոք  պետությունը  կամ  համայնքը  կարող  են  հանդիսանալ  ձեռքբերման  վաղեմության ուժով սեփականության իրավունքի սուբյեկտներ։
 Բայց ինչպես գիտենք, Հայաստանի Հանրապետության և համայնքների նկատմամբ քաղաքացիական օրենսդրությամբ և այլ իրավական ակտերով կարգավորվող հարաբերություններում  կիրառվում  են  իրավաբանական  անձանց  մասնակցությունըսահմանող նորմերը, եթե այլ բան չի բխում օրենքից կամ տվյալ սուբյեկտներիառանձնահատկություններից1։
  Ուստի  պետությանը  և  համայնքին  կարելի  էհամարել  նշված  իրավահարաբերության  սուբյեկտ,  չնայած  հոդվածում  չինշվում այդ մասին, որը օրենսդրի բացթողումն է։
1 Տե՛ս ՀՀ Քաղաքացիական օրենսգիրք հոդված 128։
Անորոշ է նաև այն, թե արդյո՞ք հոդվածը տարածվում է սեփականությանիրավունքով  պետությանը  կամ  համայնքին  պատկանող  անշարժ  գույքի  վրա։
Քաղ.  օրենսգրքի 187-րդ հոդվածը պետությանը  կամ  համայնքին պատկանողանշարժ  գույքը  այլ  սուբյեկտների  կողմից  ձեռքբերման  վաղեմության  ուժովձեռք  բերելու  համար  որևէ  բացառություն  չի  նախատեսում։
  Մինչդեռ  ՀՀ  հողային օրենսգիրքը, անտեսելով հարցի քաղաքացիաիրավական կարգավորումը, սահմանել է պետության և համայնքային հողամասերի նկատմամբ սեփականության իրավունքի առաջացման ավանդական պատկերացումներին չհամապատասխանող կարգավորում2։
ՀՀ հողային օրենսգիրքը ոչ միայն նշում է ձեռքբերման վաղեմությամբ սեփակաության  իրավունքի,  այլ  նաև  ձեռքբերման  վաղեմությամբ  օգտագործման  իրավունքի  առաջացման  վերաբերյալ։
  Հողային  օրենսգրքի  համաձայնքաղաքացիները  և  իրավաբանական անձինք, որոնք ավելի  քան տասը տարիանընդմեջ,  բացահայտ,  բարեխիղճ,  սակայն  առանց  իրենց  իրավունքների  իրավաբանական ձևակերպման օգտվում են պետության կամ համայնքի հողերից, ունեն այդ հողերից սեփականության իրավունքով հողամասեր ձեռք բերելու  նախապատվության  իրավունք,  եթե  արգելված  չէ  սեփականության  իրավունքով  տվյալ  հողամասերը  ձեռք  բերելը  կամ,  եթե  դրանք  վաճառվում  կամանհատույց  փոխանցվում  են  միևնույն  նպատակային  նշանակության  համարև, եթե հողամասերը համապատասխամում են սույն օրենսգրքի 64-րդ հոդվածի 2-րդ կետով սահմանված պահանջներին3։
Ինչպես  տեսնում  ենք,  հողային  օրենսգրքի  համապատասխան  հոդվածըպետության  և  համայնքի  հողերի  նկատմամբ  ձեռբերման  վաղեմության  ուժովայդ հողերից  սեփականության  իրավունքով հողամասեր  ձեռք  բերելու  նախապատվության իրավունքի հնարավորություն է նախատեսում, այլ ոչ թե սեփականության  իրավունքի առաջացման՝  հակասության  մեջ  դնելով  ՀՀ  քաղաքացիական  և  ՀՀ  հողային  օրենսգրքերը։
  ՀՀ  քաղաքացիական  օրենսգրքում  առկա անորոշությունը, կապված անշարժ գույքի (հող, հողամաս) սեփականատերհանդիսացող սուբյեկտների շրջանակի հետ, հիմք է տալիս ենթադրելու, որ պետությանը և համայնքին պատկանող անշարժ գույքի նկատմամբ ևս տարածվում է քաղ. օրենսգրքի 187-րդ հոդվածը։
 Սակայն ՀՀ հողային օրենսգրքի 72րդ  հոդվածի  2-րդ  կետից  պարզ  է  դառնում,  որ  պետությանը  և  համայնքինպատկանող հողամասի նկատմամբ սեփականության իրավունքը չի կարող առաջանալ  ձեռքբերման  վաղեմությամբ,  ինչը  հանգեցնում  է  դատարանի  կողմից հոդվածների սխալ մեկնաբանման։
2 Տե՛ս Տ. Բարսեղյան, ՀՀ քաղաքացիական իրավունքի դասագիրք, առաջին մաս, Երևան, 2014էջ 304։
3 Տե՛ս ՀՀ հողային օրենսգիրք 72-րդ հոդված 2-րդ կետ։
Ավան  և  Նոր  Նորք  համայնքների  առաջին  ատյանի  դատարանը09.03.2007թվականին  կայացրած  վճռով,  հիմք  ընդունելով  քաղ.  օրենսգրքի187-րդ  հոդվածը,  բավարարել  է  քաղաքացու  հայցը  համայնքին  պատկանողանշարժ  գույքի  նկատմամբ  սեփականության  իրավունքը  ճանաչելու  պահանջի վերաբերյալ, իսկ Վճռաբեկ դատարանը բեկանել է այն՝ անհիմն համարելովայդ  հոդվածի  կիրառման  վերաբերյալ  դատարանի  եզրահանգումը։
  Վճռաբեկդատարանի պատճառաբանությունը հիմնվում է քաղ. օրենսգրքի 1-ին հոդվածի 4-րդ մասի վրա, ըստ որի՝ ընտանեկան, աշխատանքային, բնական պաշարների  օգտագործման  և  շրջակա  միջավայրի  պահպանության  հարաբերությունները կարգավորվում են քաղաքացիական օրենսդրությամբ և այլ իրավական ակտերով, եթե այլ բան նախատեսված չէ ընտանեկան, աշխատանքային,հողային,  բնապահպան  և  այլ  հատուկ  օրենսդրությամբ։
 ՀՀ  հողային օրենսգրքի 1-ին հոդվածի 4-րդ մասի համաձայն՝ ՀՀ քաղաքացիական օրենսգիրքը հողերին  վերաբերող  մասով  հողային  հարաբերությունների  նկատմամբ  կիրառվում է սույն օրենսգրքի դրույթների հաշվառմամբ4։
Ուստի  քաղ.  օրենսգրքի  187-րդ  հոդվածը  չի  տարածվում  պետությանը  ևհամայնքին պատկանող հողամասի նկատմամբ։
Արտասահմանյան  երկրներում  տարբեր  կերպ  է  կարգավորվում  պետական և համայնքային գույքի նկատմամբ ձեռքբերման վաղեմության ինստիսուսի  կիրառման  հարցը։
  Օրինակ՝  Կանադայի  նահանգներից  Քվեբեկում  ձեռքբերման  վաղեմությունը  չի  տարածվում  պետական  կամ  համայնքային  գույքիվրա։
 Բացառություն են կազմում այն դեպքերը, երբ պետությանը կամ համայնքին պատկանող գույքը վերջիններիս է անցել որպես ժառանգություն կամ տիրազուրկ գույք5։
Այժմ  անդրադառնանք  այն  հարցին,  թե  ինչու  հոդվածը  չի  տարածվումշարժական գույքի վրա։
 Արտասահմանայան մի շարք երկրներ նույն հոդվածովնախատեսում  են  ձեռքբերման  վաղեմության  ուժով  սեփականության  իրավունքի  առաջացում  նաև  շարժական  գույքի  նկատմամբ։
  Քվեբեկում  այս  ինստիտուտը տարածվում է ինչպես անշարժ, այնպես էլ շարժական գույքի նկատմամբ։
  Այստեղ  շարժականի  համար  սահմանված  է  3,  իսկ  անշարժ  գույքի  համար  10 տարի ժամկետ։
 Եվ  փաստացի տիրապետողը  սեփականության  իրավունքը կարող է հաստատել միայն դատական կարգով։
6Համաձայն  Իտալիայի  Քաղաքացիական  օրենսգրքի  ձեռքբերման  վաղեմության  ինստիտուտը  կիրառվում  է  և'շարժական,  և'  անշարժ  գույքի  նկատմամբ։
  Ձեռքբերման  վաղեմության  ժամկետ  է  սահմանված  3-20  տարի,  կախ4 Տե՛ս ՀՀ Վճռաբեկ դատարանի թիվ 3-1835 Ա 12.12. . որոշումը։
5  Տե՛ս  Гражданское  и  тарговое  право  зарубежных  государств  Васильев  Е.  С.,  Комаров  А.  С.,Москва, 2004, 1 том, стр. 224։
6  Տե՛ս  Гражданское  и  тарговое  право  зарубежных  государств  Васильев  Е.  С.,  Комаров  А.  С.,Москва, 2004, 1 том, стр. 224։
ված  գույքի  շարժական  կամ  անշարժ  լինելու  հանգամանքից,  իսկ  շարժականգույքի դեպքում նաև կախված այն հանգամանքից, տիրապետողը բարեխիղճէ,  թե անբարեխրղճ։
  Իսկ Գերմանիայում  և Շվեցարիայում  ձեռքբերման  վաղեմության  ինստիտեւտը  կիրառվում  է  միայն  շարժական  գույքի  նկատմամբ։
  Անհրաժեշտ ժամկետ է սահմանված 5 և 10 տարվա անընդմեջ տիրապետումը։
Այս  ժամկետների  լրանալու  պարագայում  բարեխրղճ  տիրապետողն  է  ճանաչվում գույքի սեփականատեր։
 Նույն սկզբունքները գործում են նաև Նիդեռլանդների օրենսդրությամբ7։
ՀՀ Քաղաքացիական օրենսգիրքը, ինչպես տեսնում ենք , 187-րդ հոդվածով կարգավոում է տալիս միայն անշարժ գույքի համար։
 Իսկ շարժական գույքի  ձեռքբերումը  տիրապետման  ուժով  կարգավորվում  է  մեկ  այլ  հոդվծով։
  Այսհարցը կարգավորվում է ՀՀ քաղաքացիական օրենսգրքի 275-րդ հոդվածի միջոցով։
  Նախ՝  հոդվածի  կարգավորումից  բխում  է,  որ  այն  տարածվում  է  նաևանշարժ  իրի  նկատմամբ,  մինչդեռ  անշարժ  իրի  համար  նման  կարգավորումնանթույլատրելի է, քանի որ դրա նկատմամբ իրավունքները պետք է գրանցվենպետական  մարմնում։
  Միևնույն  ժամանակ  այստեղ  հակասություն  է  առաջանում ՀՀ քաղաքացիական օրենսգրքի 187-րդ հոդվածի հետ8։
ՀՀ Քաղաքացիական օրենսգիրք 275-րդ հոդված 1-ին կետի համաձայն՝ եթե  գույքը  հատուցմամբ  ձեռք  է  բերվել  այդ  գույքն  օտարելու  իրավունք  չունեցող անձից, որի մասին ձեռք բերողը չգիտեր և չէր կարող իմանալ (բարեխիղճձեռք բերող), ապա սեփականատերն իրավունք ունի ձեռք բերողից տվյալ գույքի պահանջել միայն այն դեպքում, երբ գույքը կորցրել է սեփականատերը կամայն անձը, ում այդ գույքի սեփականատերը հանձնել է տիրապետման, կամ այնհափշտակել է մեկից կամ մյուսից, կամ նրանց տիրապետումից դուրս է եկել այլճանապարհով՝ անկախ նրանց կամքից։
 Ուստի Քաղաքացիական օրենսգիրքըշարժական գույքի նկատմամբ առանձին կարգավորում է նախատեսել։
Հաջորդ հարցերը վերաբերում են տիրապետման՝ ժամկետին, բարեխիղճ,անընդմեջ,  բացահայտ  հատկանիշներին;  Փորձենք  միասնության  մեջ  գտնելայդ տարրերի պարզաբանումները;Տարբեր երկրներում տարբեր ժամկետներ են նախատեսված ձեռքբեռմանվաղեմության  ուժով  սեփականության  իրավունք  ձեռք  բերելու  համար։
  ՄեծԲրիտանիայի  օրենսդրությամբ  այս  ինստիտուտը  տարածվում  է  միայն  անշարժ  գուքի  նկատմամբ,  և  սահմանաված  է  12  տարի  տիրապետման  ժամկետ9։
7 Տե՛ս նույն տեղում, стр. 225։
8  Տե՛ս  Հայեցակարգ  ՀՀ  Քաղաքացիական  օրենսգրքի  սեփականության  իրավունքին  նվիրվածգուխների բարեփոխման վերաբերյալ 21.11.2014 թ.։
9  Տե՛ս  Гражданское  торговое  право  капиталистических  государств  Е.  А.  Васильев,  Москва,1993, стр. 224։
ՀՀ օրենսդրությամբ տիրապետումը 10-ը տարի է։
 Բայց ՀՀ օրենսդրականձևակերպումից առաջանում են հետևյալ հարցերը`1.  կոնկրետ որ պահից պետք է համարել 10-ը տարվա ժամկետը սկսված.2.  արդյոք կարող է տիրապետումը լինել ընդհատումներով։
3.  կարող  է  տիրապետման  բարեխղճությունը  լինել  ընդհատումներով  (օրինակ  տիրապետման  ընթացքում  դրսևորվի  նաև  անբարեխղճություն)Այս հարցերից առաջիններին անդրադարձել է Վճռաբեկ դատարանը և իրվճիռներից մեկում նշել՝ ՀՀ քաղաքացիական օրենսգրքի 187-րդ հոդվածի 1-ինկետի վերլուծությունից հետևում է, որ ձեռքբերման վաղեմության ուժով սեփականության իրավունքի ձեռքբերման համար անհրաժեշտ է մի շարք վավերապայմանների միաժամանակյա առկայությունը։
 Մասնավորապես դրանք են`1.  Տիրապետումը  պետք  է  լինի  բարեխիղճ։
  Տիրապետման  բարեխղճությունը  գնահատվում  է  գույքը  անձի  փաստացի  տիրապետմանը  անցնելիս։
Գույքն անձի  փաստացի տիրապետմանը  պետք  է անցնի առանց  որևէ  բռնության գործադրման։
 Տիրապետողի մոտ պետք է առկա լինի այն համոզմունքը,որ  նա  գույքը  ձեռք  է  բերում  օրինական  հիմքերով։
  Տիրապետումը  պետք  էհիմնված լինի այնպիսի փաստի հիման վրա, որը տիրապետողին կարող է տալբավարար  հիմքեր  ենթադրելու,  որ  նա  այդ  գույքը  տիրապետելու  է  որպես  սեփականություն։
2. Փաստացի տիրապետողը գույքը պետք է տիրապետի որպես սեփականը, այսինքն`  գույքը  փաստացի  տիրապետողը պետք  է  մասնակցի  գույքի  կառավարմանը,  հոգ  տանի  դրա  պահպանման  համար,  ինչպես  իր  սեփականգույքի դեպքում։
 Անձը պետք է գույքը տիրապետի ինչպես սեփականը նաև երրորդ անձանց հետ հարաբերություններում։
3.  Տիրապետումը  պետք  է  լինի  տասը  տարի  և  անընդմեջ։
  Այսինքն՝  10տարվա ընթացքում գույքի տիրապետումը չպետք է ընդհատվի։
 Տիրապետումը  կարող  է  ընդհատվել  կամ  տիրապետողի  կամքով,  երբ  նա  հրաժարվում  էգույքի հետագա տիրապետումից (գույքը դուրս է գալիս նրա տիրապետումից),կամ  գույքի  սեփականատիրոջ  կամ  այլ  անձանց  գործողություններով,  որոնքուղղված են գույքը վերադարձնելուն։
4.  Տիրապետումը  պետք  է  լինի  բացահայտ,  այսինքն՝  փաստացի  տիրապետողը  գույքը  չպետք  է  տիրապետի  երրորդ  անձանցից  գաղտնի  եղանակով10։
Իսկ ԱՄՆ-ի Լոիզիանա նահանգում նման կերպով սեփականության ձեռքբերման համար նախատեսված է 4 տարրեր՝ 1.  տիրապետումը պետք է լինի բարեխիղճ.2.  սեփականության փոխանցումը հավաստվի փասթաթուղթով.10 Տե՛ս ՀՀ Վճռաբեկ դատարանի թիվ ԼԴ/1832/02/08 2011 թ.։
3.  օրենքով նախատեսված հաստատուն ժամանակահատվածը պետք էպահպանվի.4.  առկա լինի օբյեկտը, որի վրա տարածվում է վաղեմությունը.11Լուիզիանայում  Քաղաքացիական  օրենսգիրքը  տալիս  է  նաև  բարեխիղճտիրապետոմ  հասկացության  ձևակերպումը.  «Անձը  պետք  է  համոզված  լինի,որ  ինքը  համապատասխան  գույքի  սեփականատերն  է,  բայց  իրականում  այդգույքը իրենը չէ…»12։
Մեկ այլ գործով Վճռաբեկ դատարանը նշել է ՝բարեխղճության ծագումը, ինչպես և մյուս պայմանները, կարևորվում են գույքի փաստացի տիրապետմանանցնելու  պահին։
  Այնուհանդերձ  Վճռաբեկ  դատարանը  գտել  է,  որ  առանձինդեպքերում  բարեխղճությունը  ժամանակագրական  առումով  կարող  է  չհամընկնել գույքի փաստացի տիրապետման անցնելու պահի հետ։
 Այլ կերպ՝ գույքը փաստացի տիրապետման անցնելու պահին այն ձեռք բերողի մոտ կարող էբացակայել  բարեխղճությունը  և  ծագել  ավելի  ուշ։
  Նման  դեպքերում  ինքնինչպետք  է  բացառել  ձեռքբերման  վաղեմության  առկայությունը։
  Վճռաբեկ  դատարանն  արձագանքել  է,  որ  նման  դեպքերում  տասը  տարվա  ժամկետի  հաշվարկի հոսքը սկսում է ոչ թե գույքի փաստացի տիրապետմանն անցնելու պահից,  ալյ  տիրապետման  ընթացքում  բարեխիղճ  դառնալու  պահից։
  Վերջինս  էլըստ էության նշանակում է, որ գույքն այդ պահից է անցել անձի տիրապետմանը և անցման պահին անձը եղել է բարեխիղճ13։
Ինչպես  տեսնում  ենք  Վճռաբեկ  դատարանը  կարգավորում  է  միայն  10տարվա  անընդհատության  և  հաշվարկման  սկզբի  հարցերը։
  Բայց  հարց  է  առաջանում ՝այդ կարգավորումը տարածվում է արդյոք բարեխղճության անընդհատության վրա։
Այս հարցին տարբերվող մոտեցում է ցույց տվել է Ֆրանսիայի օրենսդրությունը, որում նշվում է, թե ձեռքբերման վաղեմության ինստիտուտը կիրառվումէ  անշարժ  գույքի  նկատմամբ  ։
  Վաղեմության  ժամկետ  է  սահմանված  30  տարի, սկսած փաստացի տիրապետման պահից, որի ընթացքում տիրապետողը,անգամ  անբարեխղճություն  դրսևորելով,  չի  պարտավորվում  ներկայացնելգույքի տիրապետման հիմքերը և դառնում է այդ գույքի սեփականատեր։
 Իսկեթե անձը հանդիսանալով բարեխիղճ տիրապետող, ցանկանում է գրանցել իրսեփականության իրավունքը, ապա այս դեպքում կախված իրական սեփականատիրոջ  բնակության  վայրից  (տվյալ  անշարժ  գույքի  հետ  հարաբերակցությամբ)  գործում  են  վաղեմության  կրճատ ժամկետներ՝  10  և  20 տարի։
  Ֆրանսիայի  օրենսդրությամբ  գործում  է  տիրապետողի  բարեխղճության  կանխավարկածը  և  վերջինիս  անբարեխղճության  ապացուցման  պարտականու11  Տե՛ս  The  Ten-Year  Acquisitive  Prescription  of  Immovables,  Len  Kilgor  Volume  36  |  Number  4Summer, 1976։
12 Տե՛ս Louisiana Civil Code Article 3451։
13 Տե՛ս ՀՀ Վճռաբեկ դատարանի թիվ ԱՐԱԴ/0084/02/12, 05.04.2013 թ.։
թյունն ընկնում է բարեխղճությունը վիճարկող անձի վրա։
 Այս ինստիտուտի կիրառումն  շարժական  գույքի  դեպքում  ունի  իր  առանձնահատկությունները։
Ձեռքբերման  վաղեմությունը  շարժական  գույքի  դեպքում  կիրառվում  է  այնպարագայում,  երբ  անձը  բարեխղճորեն  է  տիրապետում  գույքը։
  Բարեխիղճտիրապետողը դառնում է գույքի սեփականատեր 3 տարվա ժամկետը լրանալուց հետո։
 Սա այն ժամանակահատվածն է, որի ընթացքում գույքի սեփականատերն  իրավունք  ունի  հայց  ներկայացնել  դատարան  իր  գույքը  հետ  վերադարձնելու պահանջով14։
Օրենսդիրը  պետք  է  փորձի  զերծ  մնալ  օրենսդրական  անորոշություններից։
  Փորձելով  հնարավորինս  մեկնել  187-րդ  հոդվածի  1-ին  մասը  ՝  գալիս  ենքայն  եզրահանգման,  որ  նախ  օրենսդրորեն  պետք  է  կոնկրետ  նշել  պետությանև  համայնքի  մասին՝  որպես  այս  իրավահարաբերության  սուբյեկտներ,  երկրորդ՝  նշել  հոդվածի՝  պետությանը  և  համայնքին  պատկանող  հողամասի  վրաչտարածվելու  մասին,  երրորդ՝  հստակեցնել  տասը  տարվա  ընթացքում  բարեխիղճ  տիրապետման  առկայության  և  անբարեխղճության  բացակայությանմասին։
Գրիգորյան Սեդա ՁԵՌՔԲԵՐՄԱՆ ՎԱՂԵՄՈՒԹՅԱՆ ՀԻՄՆԱԽՆԴԻՐԸ ՀՀ-ՈՒՄԲանալի բառեր՝ ձեռքբերման վաղեմություն. անշարժ գույք, սեփականության իրավունք,բարեխիղճ, բացահայտ, անընդմեջ, տիրապետելԱմփոփում։
