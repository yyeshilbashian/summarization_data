«ՄԻՋՈՒԿԱՅԻՆ ԳՈՅԱՏԵՎՈՒՄ» ԽԱՂԻ՝ ՈՐՊԵՍ ՏՎՅԱԼՆԵՐԻՀԱՎԱՔՄԱՆ ՏԵԽՆԻԿԱՅԻ ԿԻՐԱՌՈՒՄԸ ՍՈՑԻՈԼՈԳԻԱԿԱՆՀԵՏԱԶՈՏՈՒԹՅՈՒՆՆԵՐՈՒՄ«Ձեր  երկիրը  պատերազմի  վտանգի  տակ  է։
  Թշնամին  պատրաստվում  էմիջուկային  զենքը  գործի  դնելով  ոչնչացնել  ողջ  բնակչությանը։
  Ձեզ՝  տասներկուսիդ, հաջողվել  է  հասնել  երկրի միակ ապաստարան, որը նախատեսված էյոթ հոգու համար, այդ պատճառով ձեզ հնարավորություն է տրվում խմբայինքննարկման  արդյունքում,  հաշվի  առնելով  յուրաքանչյուրիդ  մասնագիտականև այլ հատկանիշներ, որոշել՝ ովքեր են յոթ ամենաօգտակար ու ամենակարևորմարդիկ, որ կարող են ապաստարանում պատսպարվել մինչև պատերազմի ավարտը»1։
  Սա  այն  իրավիճակն  է,  որը  ներկայացվում  է  «միջուկային  գոյատևում» խաղի մասնակիցներին, որոնք պատահականությամբ ստանում են որոշակի մասնագիտական դերեր և պարտավորվում ամբողջ խաղի ընթացքումկրել այն և ցուցաբերել վերջինիս համապատասխան վարք։
 Խմբային քննարկման ժամանակ յուրաքանչյուր մասնակից ներկայացնում է իր ստանձնած մասնագիտության  նշանակությունը,  որը  հիմնված  է  տվյալ  մասնագիտության  վերաբերյալ իր ընկալումների և ունեցած պատկերացումների վրա, և նշում է իրողջ մնալու կարևորությունը մյուսների համար, որից հետո ընդհանուր քվեարկությամբ  ընտրվում  են  այն  յոթ  հաղթող  մասնակիցները,  որոնք  «տեղափոխվում են ապաստարան բնակվելու»։
Ահա  «միջուկային  գոյատևում»  խաղի  ամփոփ  նկարագրությունը,  որն  առաջին հայացքից սովորական  ժամանցային սեղանի խաղ  է` իր բովանդակությամբ և ընթացակարգով շատ նման այլ մոդել խաղերի։
Սոցիոլոգիական  տեսանկյունից  «միջուկային  գոյատևումը»  կարելի  է  դիտարկել և մեկնաբանել ոչ միայն որպես խաղ, այլ նաև տեխնիկա, որը հնարավոր  է  կիրառել  սոցիոլոգիական  հետազոտություններում։
  Ինչպես  գիտենք,վերջինում  օգտագործվում  է  տեղեկատվության  հավաքման  երկու  ռազմավարություն՝ քանակական և որակական։
 Քանակական հետազոտությունների կիրառելիս  հնարավոր  է  դառնում  վեր  հանել  ուսումնասիրող  երևույթի  հատկանիշների քանակական ցուցանիշները և ներկայացնել դրանք թվային օրինաչափությունների  տեսքով։
  Որակական  հետազոտությունները  հիմնվում  են  հաս1 Խաղի մասին ավելի մանրամասն տես հետևյալ հղմամբ՝http։
//hrsbstaff.ednet.ns.ca/jmontgom/Law%2012/Old/Intro/Post%20Nuclear%20War%20Survival%20
Activity%20(Full)[1].pdf։
կանալու և մեկնաբանելու սկզբունքի վրա։
 Նշված հետազոտության ժամանակհետազոտողի ուշադրությունը բևեռված է անհատականին, մարդկանց սոցիալական գործողություններին և այն իմաստներին, որոնք դրվում են դրանց հիմքում2։
 Հետազոտության նշանակետը սուբյեկտն է ու նրա պրակտիկ գործունեությունը  կոնկրետ  սոցիալական  իրավիճակում,  և  քանի  որ  դրա  հիմքում  ընկած է իրավիճակային միկրովերլուծությունը, ապա «միջուկային գոյատևումը»հենց այն տեխնիկան է, որը կարելի է որոշակի մշակումների ենթարկելուց հետո կիրառելու այս հետազոտություններում. խաղը հնարավորություն կտա դիտարկելու  անհատական  վարքը  սոցիալական  ինտերակցիաների  ժամանակ,ինչպես նաև հեշտորեն փոխելու իրավիճակը և փորձելու դրան համապատասխան դուրս բերել անհատական վարքային փոփոխությունները։
Անդրադառնալով  խաղի  տեսական  սոցիոլոգիական  կողմին՝  կարելի  էնկատել, որ նրանում անուղղակի կերպով արտահայտված են միկրոսոցիոլոգիական տեսությունների ներկայացուցիների (մասնավորապես Ի. Գոֆմանի և Հ.Գարֆինկելի) կողմից առաջ քաշված մի շարք դրույթներ ու հայեցակարգեր, որոնք տեսական հիմք են հանդիսանում որակական հետազոտություններում։
Այսպես, խաղի  ժամանակ  մասնակիցների  որոշակի  դերերի  ստացումն ուդրան համապատասխան վարքի դրսևորումը, այլ կերպ ասած, դերային խաղիկազմակերպումը,  ամբողջությամբ  Գոֆմանի  դրամատուրգիական  տեսությանշրջանակներում են։
 Հեղինակն իր այս տեսությունում սոցիալական իրականությունը  նմանեցնում  է  թատրոնի  ներկայացման,  որտեղ  հասարակության  անդամներից  յուրաքանչյուրը  ունի  որոշակի  դեր  և  գործում  է  դրան  համապատասխան։
3  Հասարակության  մեջ  յուրաքանչյուր  անհատ  միշտ  և  ամենուրեք,երբեմն  գիտակցված/անգիտակցորեն  խաղում  է  այն  դերը,  որը  կա՛մ  տրվել  էնրան  ի  ծնե  (դուստր,  որդի,  քույր,  եղբայր  և  այլն),  կա՛մ  նա  այն  ձեռք  է  բերելկյանքի ընթացքում (օրինակ՝ մասնագիտական դերեր)։
Խաղի  վերջին  հարցին  պատասխանելու  ժամանակ  («Ինչո՞ւ  պետք  է  եսողջ մնամ») յուրաքանչյուր մասնակից անգիտակցորեն կատարում է մի գործողություն,  որը Գոֆմանը անվանել  է  «դերի  իդեալականացում»  կամ  «իդեալականացված ես», երբ դերակատարը ցույց է տալիս միայն իր լավ, դրական, սոցիալապես ավելի ընդունելի կողմերը։
 Այլ կերպ ասած՝ իդեալականացումը այներևույթն է, երբ դերակատարը կանխամտածված փորձում է ընդգծել իր դերիայն արժեքները, որոնք ընկած են իր վարքի և հասարակության սպասումներիհիմքում։
 Դերակատարը փորձում է հավաստիացնել հանդիսատեսին, որ իր ևնրանց միջև կապը ավելի իդեալական է, քան կա իրականում։
 Այս իդեալականացումը կատարվում է խաղի ժամանակ նույն սկզբունքով, երբ մասնակիցները  փորձում  են  ներկայացնել  իրենց  դերից  բխող  այն  առավելությունները  և2 Տե՛ս Գ. Թադևոսյան, Որակական սոցիալական հետազոտություններ, Երևան, 2006, էջ 18։
3 Տե՛ս E. Goffman, The Presentation of Self in Everyday Life, University of Edinburg, 1956, էջ 10-12,22-25։
հնարավորությունները,  որոնք  անհրաժեշտ  կլինեն  թե՛  ապաստարանումբնակվելու, թե՛ այնտեղից դուրս գալով երկիրը վերաբնակեցնելու ժամանակ։
Գոֆմանը առաջ է քաշել նաև ֆրեյմի և բանալիների գաղափարը։
 Ֆրեյմըակտորի կողմից իրավիճակի սահմանումն է, որում նա գտնվում է, իսկ բանալին միջոց  է, որով  փորձում  է  հասկանալ իրավիճակը4։
  Խաղի ժամանակ իրավիճակի  փոփոխությունը՝  խաղաղ  իրավիճակից  անցումը  պատերազմականի,ցույց  է  տալիս  ֆրեյմերի  փոխակերպումը,  իսկ  դրան  համապատասխան  մասնակիցների  վարքային  փոփոխությունը  բանալիների  փոխակերպումն  է։
  Այսպես, խաղաղ իրավիճակում մասնակցի համար ֆրեյմը իր՝ կոնֆերանսի մասնակցելն  է,  որին  համապատասխան  ընտրում  է  բանալի՝  մտնել  իրեն  տրվածմասնագիտության դերի մեջ, մասնակցել խմբային քննարկմանը, որն ուղղվածէ  մասնագիտական  հմտություններով  փոխանակվելուն։
  Պատերազմական  իրավիճակի  և  ապաստարանում  ռեսուրսների  սակավության  մասին  տեղեկանալուց հետո մասնակցի համար փոխվում է ֆրեյմը՝ դառնալով մի իրավիճակ,երբ նա կանգնած է կյանքի ու մահվան միջև, այստեղ ևս մասնակիցը ընտրումէ համապատասխան բանալի՝ ինքնաներկայանալ այնպես, որպեսզի կարողանա ցույց տալ բոլորին իր ողջ մնալու կարևորությունը ու անհրաժեշտությունը։
Սոցիոլոգիական  հետազոտությունների  ժամանակ  խաղ-տեխնիկայի  մոդելը կարող է կիրառվել հետևյալ ընթացակարգով։
1. Նախապատրաստական փուլ (մասնակիցների ընտրություն)Խաղին մասնակցելու համար նախoրոք ընտրվում են տասներկու մասնակիցներ։
 Այստեղ կատարվում է նպատակաուղղված ընտրանք, երբ մասնակիցների խումբը ձևավորվում է ոչ թե պատահական սկզբունքներով ու մեթոդներով, այլ նպատակաուղղված ձևով։
Մասնակիցների  խմբի  ձևավորման  մեկ  այլ  պարտադիր  պայման  է  խմբիհամասեռության  ապահովումը  որոշակի  չափանիշներով՝  տարիք,  սեռ,  կրթություն, մասնագիտություն,  զբաղմունք և այլն (չափանիշի  ընտրությունը  անմիջականորեն  կապված  է  հետազոտության  խնդիրների  և  վարկածների  հետ),ընդ որում՝ կարելի է խումբը ձևավորել ոչ միայն մեկ չափանիշի հիման, այլ միքանիսի համադրության վրա. այս դեպքում կատարվում է տիպային ընտրանք։
Խմբերի  քանակը  որոշվում  է  հետազոտողի  կողմից  դաշտային  փուլում,իսկ խաղ-տեխնիկան կիրառվում է այնքան, մինչև տեղի է ունենում տեղեկատվության հագեցվածություն և/կամ արդյունքների կրկնություն։
2.  Սոցիալական  դերերի  բաշխում  (1-ին  անկախ  փոփոխականի  ներմուծում)Մասնակիցներից յուրաքանչյուրին տրվում է համապատասխան սոցիալական դեր, որով նա հանդես է գալու խաղի ընթացքում, ընդ որում՝ հետազոտողը նախoրոք է որոշում յուրաքանչյուր մասնակցի ինչ դեր տալ՝ հաշվի առնելով4 Տե՛ս E. Goffman, Frame Analysis. An Essay on the Organization of Experience, US, 1986, էջ 21,43-44։
տվյալ  մասնակցի  թե՛  իրական  սոցիալական  դերը  և  թե՛  կողմնակի  գիտելիքներն ու հմտությունները։
 Օրինակ, եթե խաղ-տեխիկայի ժամանակ մասնագիտական դերեր են բաժանվում, ապա այն մասնակիցը, որն իրական մասնագիտությամբ սոցիոլոգ է և միաժամանակ տնտեսագիտության դասընթացների էմասնակցել,  խաղի  ժամանակ  չի  ստանձնում  ո՛չ  սոցիոլոգի,  ո՛չ  տնտեսագետիդեր։
 Սա պարտադիր է հաշվի առնել՝ բացառելու համար դերի և դերակատարման վերաբերյալ տեղեկատվության ստացման այլընտրանքային աղբյուրները։
Դերերի բաշխումից հետո սկսվում է բուն խաղը։
3. Խաղի անցկացման փուլ 3.1  Խաղաղ  իրավիճակ.  Մասնակիցներին  ներկայացվում  է  իրավիճակը.իբրև կազմակերպվել է կոնֆերանս, երբ միևնույն վայրում հավաքվել են տարբեր  ոլորտի  մասնագետներ՝  մասնագիտական  գիտելիքներով  փոխանակվելուհամար։
  Յուրաքանչյուր  մասնակից  ունի  2-3  րոպե  ժամանակ՝  ներկայանալուհամար՝  ինչ  մասնագիտություն  ունի,  ինչ  գործունեություն  է  ծավալում  դրաշրջանակներում,  որտեղ  և  ինչ  պայմաններում  է  աշխատում։
  Այս  խաղաղիրավիճակային  ինքնաներկայացումը  մասնակիցներին  կօգնի  ադապտացվելիրենց նոր ձեռք բերած սոցիալական դերերին, իսկ հետազոտողին թույլ կտադուրս  բերել  ու  հասկանալ  յուրաքանչյուր  դերի  վերաբերյալ  պատկերացումներն ու ածանցված տեղեկատվությունը։
3.2  Պատերազմական  իրավիճակ  (2-րդ  անկախ  փոփոխականի  ներմուծում) Մասնակիցներին հայտնում են, որ մինչ նրանք 3 օր է՝ այստեղ գիտաժողովի  են  մասնակցում  և  ակտիվ  քննարկումների  մեջ  են  դրսում  Երրորդ  համաշխարհային պատերազմն է սկսվել, և մի քանի խոշոր երկրների կողմից գործի էդրվել  միջուկային  զենք։
  Ռադիոակտիվ  ճառագայթների  պատճառով  երեք  օրվա  ընթացքում  աշխարհի  ողջ  բնակչությունը  ոչնչացել  է։
  Միայն  այս  խաղինմասնակցող 12 հոգին են, որ գիտաժողովի ստորգետնյա դահլիճում գտնվելուշնորհիվ  ողջ  են  մնացել։
  Գիտաժողովի  դահլիճին  կից  կա  ապաստարան,  սակայն այնտեղ չկա նրանց բոլորի համար բավարար ջուր, սնունդ և գոյատևմանհամար  անհրաժեշտ  այլ  պարագաներ։
  Այն  նախատեսված  է  7  հոգու  համար,ովքեր կարող են ապրել այնտեղ 6 ամիս. ինչո՞ւ 6, քանի որ հաշվարկվել է, որպայթյունից հետո այդքան ժամանակ կպահանջվի, որպեսզի կրկին հնարավորլինի անվտանգ վերաբնակվել երկրի վրա։
 Հետևաբար, եթե ապաստանում 12ն էլ մնա, ապա կենսամիջոցները անգամ 3 ամիս չեն կարող բավարարել։
Մասնակիցներից  յուրաքանչյուրին  հնարավորություն  է  տրվում  պատասխանելու ներքոնշյալ երկու հարցերին, որից հետո խմբային քննարկման և քվեարկության արդյունքում որոշվում է, որ 7 մասնակիցներն են, որոնք կկարողանան մտնել ապաստարան։
«Ինչո՞ւ է կարևոր իմ ողջ մնալը». այստեղ յուրաքանչյուր մասնակից նշումէ  պատճառներ,  թե  որպես  տվյալ  մասնագիտության  տեր՝  ի՞նչ  կարող  է  տալ,ի՞նչ կարող է անել, ինչը մնացած մասնակիցներից ոչ ոք չի կարող անել։
«Ո՞ւմ կվերցնեմ ինձ հետ, ինչո՞ւ։
 Ո՞ւմ չեմ վերցնի, ինչո՞ւ։
». Մասնակիցներին  բաժանվում  են  նոր  անկետաներ,  որտեղ  նշում  են`  որ  մասնագետին  ենվերցնում իրենց հետ, ինչու, ում չեն վերցնում, ինչու։
Էական չէ` ովքեր կհաղթեն խաղում։
 Հետազոտողի ուշադրությունը սևեռվում է խաղի կառուցման և ընթացակարգի վրա, քանի որ այստեղ որպես հետազոտական  հիմնական  մեթոդ  կիրառվելու  է  խոսքային  վերլուծությունը5։
Այս  մեթոդն  խոսակցական  փոխազդեցությունների  ուսումնասիրություն  է  ևհենվում է հետևյալ 3 դրույթների վրա՝ 1. զրույցի կառուցվածքային կազմակերպում, 2. հաջորդականության կազմակերպում, 3.  վերլուծության  էմպիրիկ  հիմնավորում,  որի  համար  էլ  վերլուծությունըկատարվում է սղագրության միջոցով։
Թե ինչ հնարավորություններ ունի խաղ-տեխնիկան, և ինչեր է հնարավորհետազոտել նրանով, կարելի է հասկանալ հետևյալ սխեմայի միջոցով, որտեղ  P-ն  հատկությունը  կրողն  է`  հասարակության  անդամ,  որը,  օրինակմասնագիտությամբ սոցիոլոգ է։
 Նրանից դուրս է գալիս իր սեփական մասնագիտության  վերաբերյալ  I  տեղեկատվությունը՝  հասարակության  մեջ  իր  սոցիալական դերին, օրինակ, սոցիոլոգի մասնագիտությանը համապատասխան որոշակի վարք (ֆունկցիա) կատարելով6։
5 Տե՛ս Գ. Թադևոսյան, Որակական Սոցիալական հետազոտություններ, Երևան, 2006, էջ 90։
6  Հարկ  է  նշել,  որ  առաջին  տեղեկատվության  ստացումը  հնարավոր  է  երկու  եղանակով՝  ձևավորելով  տվյալ  հատկությունները  կրողների  խումբ  (օրինակ՝  իրական  մասնագետների՝  բժիշկ,Հատկությունը կրողի կողմից տրված տեղեկատվությունը մտնում է «հանդիսատեսի»՝  հասարակության  մյուս  անդամների  SP  ընկալումների  համակարգ,  որտեղ  որոշակի  գործոնների  ազդեցության  ներքո  կրում  է  փոփոխություններ։
 Քանի որ ընկալումների համակարգի վրա ազդող գործոնները առաջին հերթին կապված են այնպիսի չափանիշների հետ, ինչպիսիք են սեռը, տարիքը,  կրթությունը,  մասնագիտությունը,  զբաղմունքը  և  այլ,  հետևաբար  մասնակիցների տիպային ընտրանքը կատարվում և խմբի համասեռությունը պահպանվում է թվարկված չափանիշների հիման վրա։
Խաղ-տեխնիկան  «տեղի  է  ունենում»  սխեմայի  ձախակողմյան  հատվածում։
 Այսպես, P'-ը «հանդիսատեսներից» մեկն է, որն ընտրվել է խաղ-տեխնիկայի  ժամանակ,  օրինակ,  սոցիոլոգի  դերակատար  լինելու  համար,  իսկ  I'-ըտվյալ  մասնակից-դերակատարի  կողմից  սոցիոլոգ  մասնագետի  վերաբերյալտված տեղեկատվությունն է։
Կախված  SP-ի  վրա  ազդող  գործոններից  (սեռ,  տարիք,  կրթություն...)՝ընտրվում են P' , P" , Pn մասնակից - դերակատարներ, որոնք տալիս են համապատասխանաբար I' , I" , In ածանցված տեղեկատվություններ՝ յուրաքանչյուրըընդգրկված լինելով իր հատկության հիմքով կազմված խմբում։
Խաղի-տեխնիկան  և  P-SP-I'  մոդելն  ունեն  էթնոմեթոդաբանական  որոշտարրեր։
 Էթնոմեթոդաբանությունը սոցիոլոգիական տեսություն է, որի հիմնադիրը Հարոլդ Գարֆինկելն է։
 Ըստ այս տեսության՝ առօրեական աշխարհը կառուցվում է, իսկ հասարակության նորմատիվային կարգը պահպանվում գործողությունների  և  սպասումների  հիման  վրա,  յուրաքանչյուրը  ենթադրում  է,  որայն գործողությունը, որը կատարում է և որի մասին ունի որոշակի պատկերացում, մյուսների կողմից ևս նույն կերպ է ընկալվում և մեկնաբանվում։
 Սա ֆոնային  սպասումների  մոդելն  է,  որը  որոշակի  կարգավորություն  է  մտցնումմարդկային  ինտերակցիաների  մեջ։
  Խաղի-տեխնիկայի  սխեմայում  P-ից  I'  ընկած  ամբողջ  հատվածը  ֆոնային  սպասումների  մոդելն  է  ցույց  տալիս,  երբհատկությունը  կրողը,  իր  սոցիալական  դերից  բխող  որոշակի  ֆունկցիաներկատարելով (իր դերի վերաբերյալ տեղեկատվություն ուղարկելով), սպասում է,որ  մյուսների  ածանցված  տեղեկատվությունը  հավասար  կլինի  իր  ուղարկածտեղեկատվությունում։
 Կարելի է ասել, որ խաղ-տեխնիկայի կիրառման ժամանակ դուրս է բերվում ակտորների «սպասելիքների արդարացվածության» աստիճանը։
Այսպիսով՝ խաղ-տեխնիկայի կիրառման միջոցով հնարավոր է հասկանալ՝ արդյո՞ք  հատկությունը  կրողի  կողմից  տրված  տեղեկատվությունը  համապատասխանում է մասնակից դերակատարի կողմից տրված տեղեկատվությանը։
տնտեսագետ,  հոգեբան)՝  խաղի  անցկացման  ժամանակ  յուրաքանչյուրին  տալով  իր  մասնագիտական դերը կամ իրական դերակատարների հետ պարզապես հարցազրույցներ անցկացնելով։
եթե  հատկությունը  կրողի  կողմից  տրված  տեղեկատվությունը  չի  համապատասխանում  մասնակից-դերակատարի  տված  տեղեկատվությանը,  ապախաղ-տեխնիկայի միջոցով  կարելի  է  հասկանալ՝ ինչքան  է դրանց միջև  շեղումը։
Եթե  ունենք  P1  ,  P2  ,  P3  հատկություններ  և  դրանց  համապատասխանընտրված P’1 , P’2 , P’3 մասնակից-դերակատարներ, ապա խաղ-տեխնիկայի միջոցով  կարելի  է  վեր  հանել  այդ  տարբեր  հատկությունների  դեպքում  տեղեկատվությունների շեղումների միջև տարբերությունները։
Ինչպես  նաև  խաղ-տեխնիկան  կօգնի  հասկանալ  SP  համակարգից  տարբեր չափանիշների հիման  վրա  ընտրված մասնակից-դերակատարների  տվածI'_երի  միջև  տարբերությունը,  որի  արդյունքում  կարելի  է  դուրս  բերել,  թե  յուրաքանչյուր չափանիշ ինչպիսի և ինչքան ազդեցություն է ունենում տեղեկատվության շեղման վրա։
Խաղ-տեխնիկային կարելի է ավելացնել ևս մեկ՝ 4-րդ փուլ, որի ժամանակ3.2 փուլում հաղթած մասնակիցների դերերին կցվում են որոշակի հատկանիշներ (օրինակ՝ էթնիկ, ռասսայական, կրոնական պատկանելություն), որից հետոմասնակիցներին  հնարավորություն  է  տրվում  վերանայելու  իրենց  տված  պատասխանները։
  Կախված  փոփոխված  պատասխանների  չափից՝  կարելի  էդուրս բերել այդ շրջանում կարծրատիպային մտածողությունը, նախապաշարմունքները՝ կապված տվյալ սոցիալական կարգավիճակների հետ։
Մանյա Կիրակոսյան«ՄԻՋՈՒԿԱՅԻՆ ԳՈՅԱՏԵՎՈՒՄ» ԽԱՂԻ՝ ՈՐՊԵՍ ՏՎՅԱԼՆԵՐԻ ՀԱՎԱՔՄԱՆՏԵԽՆԻԿԱՅԻ ԿԻՐԱՌՈՒՄԸ ՍՈՑԻՈԼՈԳԻԱԿԱՆ ՀԵՏԱԶՈՏՈՒԹՅՈՒՆՆԵՐՈՒՄԲանալի բառեր` միջուկային գոյատևում, խաղ-տեխնիկա, սոցիալայան դեր, դերիիդեալականացում, էթնոմեթոդաբանություն, խոսքային վերլուծությունԱմփոփում։
