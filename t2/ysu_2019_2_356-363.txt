ՀՀ-ՀԱՊԿ ՀԱՐԱԲԵՐՈՒԹՅՈՒՆՆԵՐԻ ԶԱՐԳԱՑՄԱՆ ԴԻՆԱՄԻԿԱՆ ԵՎԱՆՎՏԱՆԳՈՒԹՅԱՆ ՆԵՐԿԱ ՕՐԱԿԱՐԳԸՀարավկովկասյան տարածաշրջանի ռազմաաշխարհաքաղաքական բարդ հարաբերությունների  պայմաններում  ռազմա-քաղաքական  և  տնտեսական  ներուժիօբյեկտիվ գնահատականը կանխորոշում է Հայաստանի՝ մակրոտարածաշրջանայինինտեգրացիոն նախագծերին մասնակցելու ձգտումն ու պատրաստակամությունը։
ՀՀ-ն, լինելով ՀԱՊԿ հիմնադիր անդամ-պետություն, ակտիվ գործունեություն էծավալում  դաշինքի  շրջանակներում։
  ՀՀ-ն  մեծ  ներդրում  ունի  կառույցի  ռազմաքաղաքական և իրավական հիմքերի կայացման գործում։
 Հայաստանը փորձում է ամբողջ  ծավալով  մասնակցել  ՀԱՊԿ  նախաձեռնություններին`  նպաստելով  կառույցիկատարելագործմանը և իր ազգային անվտանգության միջավայրի ամրապնդմանը։
ՀՀ-ի համար ՀԱՊԿ կարևորության մասին մատնանշվում է նաև Ազգային անվտանգության ռազմավարության և Ռազմական դոկտրինի փաստաթղթերում։
Ըստ  Ազգային  անվտանգության  ռազմավարության`  ՀՀ  արտաքին  անվտանգության ապահովման ռազմավարությունն իրականացվում է երեք հիմնական հարթություններով` միջազգային, տարածաշրջանային և համահայկական։
 Միջազգայիններգավման ռազմավարությունում կարևորվում է անդամակցությունը ՀԱՊԿ-ին, ինչըՀայաստանի անվտանգության ապահովման բաղադրիչներից է։
 Ազգային անվտանգության  ռազմավարության  մեջ  նշվում  է.  «Պայմանագրի  ռազմական  բաղադրիչնարտոնյալ  պայմաններ  է  ընձեռում  անդամ-պետություններին  ռազմատեխնիկականմատակարարումների  հարցում,  ինչն  առաջնային  կարևորություն  ունի  Հայաստանիհամար» [1]։
Անվտանգության բնագավառի մեկ այլ առանցքային փաստաթղթում` Ռազմական  դոկտրինում,  միջազգային  ռազմական  և  ռազմատեխնիկական  համագործակցության  առաջնահերթ  ուղղությունների  շարքին  է  դասվում  ակտիվ  և  գործնականմասնակցությունը ՀԱՊԿ ծրագրերին։
 Դոկտրինում կարևորվում է ռազմական քաղաքականության հիմնական ուղղությունների մշակումը, տարածաշրջանային սկզբունքով հավաքական անվտանգության համակարգի զարգացումը, ԱՊՀ և ՀԱՊԿ հակաօդային  պաշտպանության  համակարգի  կատարելագործումը,  ռազմատեխնիկականհամագործակցությունը, ռազմական կադրերի պատրաստումը [2]։
Ինչպես կարող ենք նկատել, հայեցակարգային փաստաթղթերում ՀԱՊԿ-ի դերըբավականին  բարձր  է  գնահատվում  ՀՀ  ազգային  անվտանգության  ապահովմանոլորտում և համարվում է ՀՀ ռազմական պաշտպանության օրգանական մասը։
Հայաստանի համար անդամակցությունը ՀԱՊԿ-ին կարևորվում է հատկապեսդաշինքի ընձեռած ռազմական բնույթի առավելություններով։
 Խոսքն առաջին հերթինայն մասին է, որ ՀԱՊԿ ռազմատեխնիկական համագործակցության բնագավառումկիրառվում է զեղչեր տրամադրող ռեժիմ։
 ՌԴ-ն 2003 թ.-ից ՀԱՊԿ անդամ երկրներինռազմական նշանակություն ունեցող արտադրանք է մատակարարում ներռուսականգներով։
 Այս հանգամանքը, իհարկե, ահռելի նշանակություն ունի ՀՀ համար` հաշվիառնելով զինատեսակների առկայության կարևորությունը ՀՀ և ԱՀ անվտանգությանապահովման գործում։
Ինչպես  արդեն  նշվել  է`  ՀԱՊԿ-ի  առջև  դրված  կարևոր  խնդիրներից  է  ՀՕՊհամատեղ համակարգի ստեղծումը։
 Այս համատեքստում, կարծում ենք,  կարևոր էանդրադառնալ` «ՀՀ-ի և ՌԴ-ի միջև Հավաքական անվտանգության կովկասյան տարածաշրջանում  ՀՕՊ  միավորված  տարածաշրջանային  համակարգի  ստեղծելումասին» համաձայնագրին [3]։
 Այն Ռուսաստանի կառավարությունը հավանության էրարժանացել  2015  թ.-ի  հոկտեմբերի  23-ին,  իսկ  ՀՀ  Աժ-ն  ընդունվել  էր  2016  թ.-իհունիսի  30-ին  [4]։
  Այս  համաձայնագրի  վերաբերյալ  իր  կարծիքն  է  հայտնել  նաևՀԱՊԿ գլխավոր քարտուղար Բորդյուժան` «Արդեն գործում են ռուս-բելառուսական ևռուս-ղազախական ՀՕՊ համատեղ համակարգեր, իսկ նմանատիպ համակարգը միքանի տարի է, ինչ ձևավորվում է նաև Հայաստանի հետ։
 Տարածաշրջանային նմանհամակարգերի  ստեղծումը  գործընթացի  առաջին  փուլն  է,  երկրորդ  փուլում  այդհամակարգերը  գործելու  են  նույն  կանոններով,  ինչը  թույլ  կտա  հետագայում  ՀՕՊհամակարգ  ստեղծել  նաև  ՀԱՊԿ  տարածքում»  [5]։
  Այս  առնչությամբ  ՊՆ  նախկինփոխնախարար Դ. Տոնոյանը նշել է՝ «Փաստաթուղթն իրավական հիմքեր է ստեղծումէ Հավաքական անվտանգության կովկասյան տարածաշրջանում ՀՕՊ համակարգիստեղծման  համար՝  Հայաստանի  և  Ռուսաստանի  պետական  սահմանների  շրջանակում։
  Դա  թույլ  կտա  ՀՀ  օդային  տարածքի  և  պետության  տարածքում  գտնվողօբյեկտների պաշտպանության ընթացքում կիրառել ոչ միայն Հայաստանում տեղակայված 102-րդ ռուսական ռազմակայանի ՀՕՊ ուժերը և ավիացիան, այլև ՌԴ Հարավային  ռազմական  օկրուգի  ուժերը։
  Դա  ՀՀ  և  ՌԴ  անվտանգության  ապահովմանհավելյալ երաշխիքներ կտրամադրի» [6]։
 Փաստորեն, ՀՀ-ն, ՀԱՊԿ-ում լինելով տարածաշրջանի միակ ներկայացուցիչը, միանում է ՀԱՊԿ ՀՕՊ համատեղ համակարգստեղծելու  նախաձեռնությանը՝  հիմքում  դնելով  վերոնշյալ  ռուս-հայկական  միավորված համակարգը։
ՀՀ-ՀԱՊԿ  հարաբերությունները  բազմակողմանիորեն  են  զարգանում։
  Հատկանշական է ՀՀ-ի ակտիվ ներգրավվածությունը ՀԱՊԿ մի շարք զորավարժություններին, որոնց մի մասն անց է կացվում Հայաստանում։
Աշխատանքի  շրջանակներում  անդրադարձ  կատարենք  վերոնշյալ  զորավարժություններից մի քանիսին. Մասնավորապես՝ 2008 թ. հունիս-օգոստոս ամիսներինՀայաստանում հաջողությամբ անցկացվեցին «ՀՀ ինքնիշխանության և տարածքայինամբողջականության  համատեղ  պաշտպանության  գործողության  նախապատրաստում և անցկացում» թեմայով ՀԱՊԿ անդամ-պետությունների «Ռուբեժ-2008» հրամանատարաշտաբային  համատեղ  զորավարժությունը  [7],  որը  հնարավորությունընձեռեց  ստուգելու  անդամ-պետությունների  հավաքական  պաշտպանվածությանպատրասվածությունը,  ինչպես  նաև  մշակելու  Հայաստանի  հանդեպ  հնարավորագրեսիայի սպառնալիքի կամ ագրեսիայի ակտի դեպքում ձեռնարկվելիք միջոցները։
ՀԱՊԿ  2009  թ.-ի  մոսկովյան  հանդիպման  ժամանակ,  որը  վարում  էր  ՀԱՊԿնախագահող  երկրի  ղեկավար  Ս.  Սարգսյանը,  որոշում  ընդունվեց  «Օպերատիվ(Արագ)  արձագանքման  հավաքական  ուժերի»  (ԱԱՀՈՒ)  ստեղծման  մասին  [8]։
  Այսուժերի ձևավորմամբ ավելի ամրապնդվեց ՀԱՊԿ ռազմական բաղադրիչը։
«Փոխգործակցություն-2012-ը» զորավարժությունն անդամ-պետությունների հատուկ ստորաբաժանումների մասնակցությամբ Հայաստանում անցկացվեց 2012 թ.-իփետրվարի 19-ին [9]։
 Ըստ սցենարի` ԱԱՀՈՒ ուժերը պետք է ճնշեին ՀԱՊԿ անդամպետության  դեմ  ուղղված  ռազմական  ագրեսիան։
  Զորավարժության  ընթացքում(ներգրավված էին 2000 մարդ և ավելի քան 500 միավոր ռազմական տեխնիկա) հատուկ ստորաբաժանումները հստակ իրականացրին իրենց առջև դրված խնդիրները։
Ամփոփելով զորավարժության արդյունքները` Ն. Բորդյուժան նշել է. «Զորավարժություններն  անցան  շատ  բարձր  մակարդակով։
  Բոլոր  ստորաբաժանումները  հաջողությամբ լուծեցին իրենց առաջադրանքներն ու, ամենակարևորը, դա արեցին համատեղ ուժերով և շատ սահուն» [9]։
2015  թ.-ի  սեպտեմբերի  30-ից  հոկտեմբերի  4-ը  ՀՀ  ՊՆ  «Բաղրամյան»  զորավարժարանում անց են կացվել ՀԱՊԿ Հավաքական խաղաղապահ ուժերի «Անքակտելի  եղբայրություն  2015»  զորավարժությունները,  որին  մասնակցել  են  6  անդամպետությունների  զինված  ուժերի,  ոստիկանության  ստորաբաժանումները,  Կարմիրխաչի  միջազգային  կոմիտեի,  ինչպես  նաև  ՀԱՊԿ  Միացյալ  շտաբի  և  քարտուղարության ներկայացուցիչները [10]։
 Զորավարժության հիմնական նպատակներն էին`ամրապնդել փոխըմբռնումը և համագործակցությունը զորավարժություններում ներգրավված ՀԱՊԿ անդամ-երկրների խաղաղապահ զորախմբերի միջև, խաղաղապահգործողության  նախապատրաստման  փուլում  և  խաղաղապահ  խնդիրների  լուծմանընթացքում ՀԱՊԿ ՀԽՈՒ զորախմբերի (ստորաբաժանումների) կառավարման բոլորմակարդակների հրամանատարների և շտաբերի գործնական հմտությունների բարելավումը,  հակամարտության  դադարեցման  և  մեկուսացման  խնդիրների  լուծմանմիասնական մտահղացման մշակումը [10]։
2016 թ.-ի մայիսի 24-26-ը  ՀՀ-ում տեղի ունեցավ ՀԱՊԿ անդամ-պետություններիԱԱՀՈՒ  ուժերի  «Կոբալտ-2016»  մարտավարամասնագիտական  զորավարժությունը[11]։
 Զորավարժությանը մասնակցեց 600-ից ավել անձնակազմ և շուրջ 40 միավորտեխնիկա։
  Զորավարժության  ընթացքում  ստորաբաժանումները  կատարել  ենհետևյալ խնդիրները՝ ահաբեկչական կազմակերպությունների գործունեության կանխարգելում, զենքի, պայթուցիկ նյութերի և թմրանյութերի ապօրինի շրջանառությանսահմանափակում։
 ՀՀ-ում անցկացված համատեղ վերջին զորավարժությունը «Փոխգործակցություն 2017»-ն էր, որը ներառեց շուրջ 2000 զինվորականի և 400-ից ավելիռազմական տեխնիկա [12]։
Վերոնշյալ զորավարժությունները միայն մի քանիսն են ՀԱՊԿ շրջանակներումպարբերաբար  անցկացվող  զորավարժություններից,  որոնց  մասնակցությունը  անդամ-պետությունների  զինծառայողներին  զինում  է  նոր  գիտելիքներով  և  հմտություններով։
2015 թ.-ի սեպտեմբերի 15-ին Տաջիկստանի մայրաքաղաք Դուշանբեում անց էկացվել  ՀԱՊԿ  ՀԱԽ  նստաշրջանը,  որտեղ   Հայաստանը  Տաջիկստանից  ստացել  էՀԱՊԿ-ում նախագահության հերթափոխը։
 Նստաշրջանի ընթացքում Ս. Սարգսյանըներկայացրել  է  առաջիկա  տարում  Հայաստանի  նախագահության  առաջնայնությունները`•  ՀԱՊԿ  հավաքական  ներուժի  մեծացում՝  համաձայն  Կազմակերպությանօրենսդրության և ժառանգորդության սկզբունքի,•  ՀԱՊԿ  գործունեության  հայեցակարգային  հիմքերի  և  ճգնաժամային  արձագանքման համակարգի հետագա զարգացում,•  ՀԱՊԿ գործունեության արդյունավետության բարձրացման ինստիտուցիոնալասպեկտների, այդ թվում՝ արտաքին քաղաքականության համակարգման կատարելագործման  և  միջազգային  այլ  կազմակերպությունների  հետ  համագործակցությանզարգացման ուղղված հարցերի առաջադրում,•  ՀԱՊԿ  համակարգի  ուժերի  ու  միջոցների  կառավարման  համակարգիհետագա  կատարելագործում,  խաղաղապահ  ներուժի  մեծացում,  ռազմատեխնիկական և ռազմատնտեսական համագործակցության խորացում, տարանցման և տեղափոխման լոգիստիկ բաղկացուցչի օպտիմալացում։
Ս.  Սարգսյանը  հավելել  է.  «Մենք  մտադիր  ենք  կենտրոնանալ  միջազգայինահաբեկչությանը  և  ծայրահեղականությանը,  նեոֆաշիզմի,  շովինիզմի  և  այլատյացության  այլ  ձևերի  դրսևորումներին  համատեղ  հակազդելու  հարցերի  վրա։
  Այսհամատեքստում  կարևոր  նշանակություն  ենք  տալիս  նաև  կիբերանվտանգությանոլորտում համատեղ ուժերի ակտիվացմանը» [13]։
ՀՀ  նախագահության  ժամանակահատվածը  նշանավորվեց  իր  ակտիվգործունեությամբ  և  արդյունավետությամբ։
  2015-16  թթ.  ձեռնարկված  միջոցառումներն ամփոփվեցին 2016 թ.-ի հոկտեմբերի 14-ին կայացած ՀԱՊԿ ՀԱԽ երևանյաննստաշրջանում, որին չէր մասնակցում Ղազախստանի նախագահ` Ն․ Նազարբաևը։
Նստաշրջանի ընթացքում ընդունված շուրջ երկու տասնյակ փաստաթղթերի շարքում,թերևս, կարելի է առանձնացնել մինչև 2025 թ․ ՀԱՊԿ ռազմավարության ընդունումը,որը նաև Հայաստանի նախագահության շրջանի առաջնահերթություններից մեկն է։
Ընդունված  ռազմավարությունը  ներառում  է  կառույցի  զարգացման  տեսանկյունիցայնպիսի կարևոր կետեր, ինչպիսիք են՝•  ՀԱՊԿ  հավաքական  անվտանգության  արդի  մարտահրավերները  և  սպառնալիքները,•  ՀԱՊԿ ռազմավարական նպատակները և խնդիրները,•  ՀԱՊԿ հավաքական անվտանգության համակարգի զարգացման միջոցները։
Հայաստանի  համար  երևանյան  գագաթաժողովը  կարևորվեց  նաև  «Ղարաբաղյան հիմնախնդրի կարգավորման վերաբերյալ հայտարարության» ընդունմամբ։
Հայտարարության մեջ կարևորվում է Վիեննայում և Սանկտ Պետերբուրգում Արցախյան հիմնախնդրի վերաբերյալ ձեռքբերված պայմանավորվածությունների իրականացումը` որպես քաղաքական բանակցությունների պայման։
 Բացի այդ, որպես հակամարտության կարգավորման հիմք են դիտարկվում Հելսինկյան եզրափակիչ ակտումներառված սկզբունքները, մասնավորապես՝ ուժի կամ ուժի սպառնալիքի չկիրառումը,պետությունների  տարածքային  ամբողջականությունը,  իրավահավասարությունը  ևժողովուրդների ինքնորոշման իրավունքը [14]։
Նման  շեշտադրումներով  հայտարարության  ընդունումը  ՀԱԽ  մակարդակովկարևոր իրադարձություն էր՝ հաշվի առնելով այն հանգամանքը, որ նույն ՀԱՊԿ-ումորոշ  երկրներ  բավական  սերտ  համագործակցում  են  Ադրբեջանի  հետ՝  հնարավորության դեպքում առաջ տանելով վերջինիս շահերը։
Հայկական կողմի կարևորության մասին է վկայում նաև այն հանգամանքը, որ2017  թ.-ի  մայիսի  2-ից  ՀԱՊԿ  գլխավոր  քարտուղարի  պաշտոնը  ստանձնել  է  ՀՀազգային անվտանգության խորհրդի նախկին քարտուղար Յուրի Խաչատուրովը [15],իսկ  2018  թ․-ի  մարտի  22-ի  հրամանագրով  գեներալ-լեյտենանտ  Հայկազ  Բաղմանյանը  նշանակվել  է  ՀԱՊԿ  միացյալ  շտաբի  պետի  տեղակալ  [16]։
  Այս  երկու  պաշտոններում հայազգի ներկայացուցիչների նշանակումը չափազանց կարևոր է, քանիոր ավելի են ամրապնդում հայկական կողմի դիրքերը ՀԱՊԿ-ում։
Փաստացի  գտնվելով  պատերազմական  իրավիճակում՝  Հայաստանի  համարկենսական  է  անվտանգային  կայուն  և  վստահելի  համակարգերի  առկայությունը,որտեղ իր ուրույն տեղն ունի նաև ՀԱՊԿ-ն։
 Անհերքելի է այն իրողությունը, որ ՀԱՊԿն  հնարավորություն  է  ընձեռում  Հայաստանին  կառուցելու  առավել  կենսունակ  անվտանգային համակարգեր։
 Շնորհիվ ՀԱՊԿ շրջանակում կազմակերպված մի շարքմիջոցառումների և զորավարժությունների` Հայաստանի զինված ուժերը դառնում ենառավել  հմուտ  և  մարտունակ։
  ՀՀ-ի  համար  հատկապես  կարևորվում  է  ՀԱՊԿշրջանակում զեղչային համակարգով ՌԴ-ից զինամթերք գնելու հնարավորությունը։
Բացի այդ, կառույցը հարթակ է, որտեղից կարող են բարձրաձայնվել ՀՀ-ին հուզողանվտանգային խնդիրները։
Այնուամենայնիվ, ՀԱՊԿ-ն` որպես անդամների հավաքական անվտանգություննապահովող ռազմաքաղաքական կառույց, դեռևս կայացման փուլում է, և Հայաստանըպետք  է  դա  նկատի  ունենա  թե՛  կառույցից  իր  ակնկալիքները  սահմանելիս,  թե՛  իրպաշտպանական քաղաքականությունը մշակելիս։
 Տեղին չէ թերագնահատել ՀԱՊԿի դերը ՀՀ անվտանգային համակարգում, սակայն, առավել վտանգավոր է ՀԱՊԿ-իգերագնահատումը, ինչը կարող է ճակատագրական լինել վճռորոշ պահին։
 Թերևս,կարելի է պնդել, որ ներկայումս ՀՀ-ՌԴ ռազմական երկկողմ համագործակցություննավելի հուսալի հենարան է Հայաստանի համար արտաքին սպառնալիքի դեպքում,քան ՀԱՊԿ-ն` իր պասիվ կեցվածքով, կամ Բելառուսն ու Ղազախստանը` ոչ միանշանակ և վիճահարույց պահվածքով։
ԳՐԱԿԱՆՈՒԹՅՈՒՆ(հղումըկատարվել[1]  Հայաստանի  Հանրապետության  Ազգային  անվտանգության  ռազմավարություն,URL։
  http։
//www.mfa.am/u_files/file/doctrine/Doctrinearm.pdf  (հղումը  կատարվել  է՝15․07․2017)։
[2] ՀՀ ռազմական դոկտրին, URL։
 http։
//www.mil.am/media/2015/07/768.pdf (հղումըկատարվել է՝ 14․06․2017)։
[3] ՀՀ ՊՆ տեղեկանքը հայ-ռուսական միավորված ՀՕՊ համակարգի մասին, URL։
http։
//www.lragir.am/index/arm/0/politics/view/134102է՝12․04․2017)։
[4] Հայ-ռուսական ՀՕՊ համակարգի մասին համաձայնագիրը ԱԺ-ն ընդունեց, URL։
http։
//www.panorama.am/am/news/2016/06/30/%D4%B1%D4%BA%D5%80%D5%95%D5%8A/1605345 (հղումը կատարվել է՝ 08․05․2017)։
[5]  Բորդյուժա.  ՀՕՊ-երի  միավորումը  պաշտպանություն  է  ՀԱՊԿ  ամբողջ  տարածքում, http։
//www.verelq.am/hy/node/8811 (հղումը կատարվել է՝ 02․01․2018)։
[6] Ինչպես է գործելու Ռուսաստանի հետ համատեղ ՀՕՊ համակարգը, պարզաբանելէ փոխնախարարը, URL։
 http։
//epress.am/2015/11/12/։
[7]  Հայաստանում  մեկնարկել  են  ՀԱՊԿ-ի  «Ռուբեժ-2008»  զորավարժությունները,URL։
 http։
//www.panarmenian.net/arm/news/26576/ (հղումը կատարվել է՝ 18․02․2018)։
[8] Ղևոնդյան Ա., Ազգային շահերի հիմնահարցը ՀՀ անվտանգության ապահովմանառաջնային միջավայրում, Երևան 2011, էջ 127-9։
союзников, URL։
 http։
//www.odkb-csto.org/training/detail.php?ELEMENT_ID=1157։
[10]  Հայաստանում  մեկնարկեց  ՀԱՊԿ–ի  «Անքակտելի  եղբայրություն  2015»  զորավարժությունը, URL։
 https։
//m.armeniasputnik.am/photo/20151001/778623.html։
[11] Մեկնարկեց «Կոբալտ-2016» զորավարժությունը, URL։
 http։
//www.a1plus.am/1459267.html (հղումը կատարվել է՝ 22․01․2018)։
[12]  ՀԱՊԿ  զորավարժությունները  Հայաստանում.  մոտ  2  հազար  զինվորական  ևավելի քան 400 զինտեխնիկա, URL։
 https։
//armeniasputnik.am/armenia/20171009/8978412/armenia-hapkzoravarjutiun.html (հղումը կատարվել է՝ 29․10․2017)։
[13]  ՀՀ-ն  ստանձնեց  ՀԱՊԿ-ում  նախագահությունը.  Առաջնայնություններից  է  կառույցի ներուժի մեծացումը, URL։
 http։
//www.panarmenian.net/arm/news/197385/ (հղումը կատարվել է՝ 18․11․2017)։
URL։
 http։
//odkb-csto.org/documents/detail.php?ELEMENT_ID=8380.[15] Յուրի Խաչատուրովը նշանակվել է ՀԱՊԿ գլխավոր քարտուղար,URL։
 https։
//razm.info/100254 (հղումը կատարվել է՝ 26․11․2017)։
[16] ՆՀ-177-Ա «Հ. Բաղմանյանին Հավաքական անվտանգության պայմանագրի կազմակերպության Միացյալ շտաբի պետի տեղակալ նշանակելու մասին», URL։
 http։
//www.president.am/hy/decrees/item/4402/ (հղումը կատարվել է՝ 24․01․2018)։
Կիրակոսյան ԴավիթՀՀ-ՀԱՊԿ ՀԱՐԱԲԵՐՈՒԹՅՈՒՆՆԵՐԻ ԶԱՐԳԱՑՄԱՆ ԴԻՆԱՄԻԿԱՆ ԵՎԱՆՎՏԱՆԳՈՒԹՅԱՆ ՆԵՐԿԱ ՕՐԱԿԱՐԳԸԲանալի բառեր՝ ՀՀ, ՀԱՊԿ, Զինված ուժեր, անվտանգություն, ռազմականհամագործակցություն։
