ՆԵՐՍԵՍ ԼԱՄԲՐՈՆԱՑԻՆ ԵՎ ՆՐԱ ԲԱՆԱՍՏԵՂԾԱԿԱՆ ԺԱՌԱՆԳՈՒԹՅՈՒՆԸ«Երկրորդ  Պօղոս  փողն  տարսոնեան,  այրն  սքանչելի  և  քարոզ  բանին  առաքելանման,  լուսաւորվարդապետն եկեղեցւոյ հայաստանեայց՝ սուրբն Ներսէս Լամբրոնացի…»1. այսպես է հանճարեղ կիլիկեցուն բնութագրել Մխիթարյան հայրերից Մկրտիչ Ավգերյանը։
Լամբրոնացու  նախապապը՝  Օշին  անունով  մի  ազնվական,  Գանձակի  կողմերից  1073  թ.  տեղափոխվում  է  Կիլիկիա,  ուր  կուսակալ  էր  նրա  ծանոթ  ու  բարեկամ  Ապլղարիպ  Արծրունի  իշխանը։
  ՍաՕշինին  է  տալիս  Լամբրոն  բերդը,  որը  գտնվում  էր  Տավրոսյան  լեռներում։
  Օշինը  և  նրա  որդին՝  Հեթումը, մնում են կայսերական ծառայության մեջ և դառնում այդ կողմերի հայտնի իշխանները։
 Հեթումիդուստրերից մեկի հետ ամուսնանում է Ներսես Շնորհալու մեծ եղբայր Վասիլը։
 Հետագայում Հեթումիորդին՝  Օշինը,  Շնորհալուց  գաղտնի  կնության  է  առնում  Շնորհալու  կրտսեր  եղբոր՝  Շահանի  Շահանդուխտ  դստերը։
  Հենց  սույն  Օշինի  և  Շահանդուխտի  զավակն  է  Սմբատը,  որ  հետագայում  պիտի  անվանադրվեր Ներսես։
Սմբատը  ծնվել  է  1153  թ.  Կիլիկիայի  Լամբրոն  բերդում,  այստեղից  էլ  կոչվել  է  Լամբրոնացի։
  Նաուներ չորս եղբայր՝  Հեթումը, Ապիրատը, Շահնշահն ու Գրիգորը, և երեք քույր՝  Մարիամը, Շուշանը ևՏալիթան։
 Լամբրոնացու կենսագիր Գրիգոր Սկևռացին և էլի մի շարք գիտնականներ, ինչպես՝ ՍմբատՍաատեթյանը, Մկրտիչ Ավգերյանը, Գրիգոր Հակոբյանը և այլք, գրում են, որ մինչ Լամբրոնացու ծնունդը նրա ծնողներն ուխտել էին նորածին զավակին ընծայել Սկևռա վանքին, բայց, երբ ծնվում է Սմբատը,  տեսնելով  նրա  «հրաշատիպ  վայելչութիւնը»,  ծնողները  մտածում  են,  որ  այդպիսի  գեղեցկությունունեցող տղան լավ է` մնա իրենց մոտ և տնօրինի իշխանական տան ժառանգությունը։
 Սակայն նորածին Սմբատը շատ ծանր հիվանդանում է, և այլևս ոչ մի փրկության հույս չի լինում։
 Այս ժամանակ մայրը  վերցնում  է  հիվանդ  մանկան  խանձարուրը  և  գնում  Լամբրոնից  ոչ  հեռու  գտնվող  Սկևռա  վանքը։
Երեխան գրկին՝ Շահանդուխտը մտնում է Սբ. Աստվածածին եկեղեցի, լալով զղջում է, որ դրժել է ուխտը։
 Տաճարի քահանան մոր գրկից ընդունում է Սմբատին, որն էլ  շուտով առողջանում է2։
 Ականավորգիտնական  Ներսես  Ակինյանը  գրում  է,  որ  Օշինի  և  Շահանդուխտի  ուխտադրժության  պատճառ  հավանաբար եղել է այն փաստը, որ Սմբատի ծնվելու ժամանակ նրանց ավագ որդի Հեթումը գերությանմեջ էր, և ծնողները ստիպված էին մտածել իշխանության ժառանգի մասին3։
Տաճարում վանահայրերը նրան սովորեցնում են կարդալ, գրել և շարականներ երգել։
 Սմբատը մոռանում է մանկական խաղերն ու զվարճությունները և գիշեր-ցերեկ զբաղվում ընթերցանությամբ։
 Ինչքան մեծանում է Սմբատը, այնքան նրա մեջ ավելի է երևում աստվածային շնորհը. «…որովհետև ինչպէս անհնարին է ցորեկուան արեգական լոյսը խափանել՝ նոյնպէս անկարելի է ծածկել յաստուածուստարտափայլեալ սէրն եւ շնորհքը»4։
 Նա կարծես մի մարմնակերպ հրեշտակ լիներ  և սիրելի էր ամենքիկողմից։
  Մի  անգամ  հայրը  Սմբատին  իր  հետ  Կոստանդնուպոլիս  է  տանում՝  Մանուել  կայսեր  մոտ։
Կայսրը  տղային  այնքան  է  հավանում,  որ  առաջարկում  է  մեծապես  պատվել  նրան,  եթե  մնա  իր  մոտ։
Սրան ի պատասխան՝ Սմբատն ասում է, որ եթե նրա տված պատիվներն անանց լինեին, այդ դեպքումկմնար այդտեղ. սակայն «ինքն այլ թագաւորութեան զինուորելու փափաքն ունի իւր մէջ»5։
Թեև  Սմբատը  ժամանակի  մեծ  մասն  անցկացնում  էր  վանքում,  այնուամենայնիվ,  նա  հաճախ  էրլինում  տանը  և  ստանում  մայրական  դաստիարակությունն  ու  գորովանքը։
  Շահանդուխտը  կրթվել  էրԳրիգոր Պահլավունի և Ներսես Շնորհալի կաթողիկոսների ձեռամբ, լավ գիտեր հունարեն և զավակներին մանկուց սովորեցնում է հունարեն և քրիստոնեավայել դաստիարակություն տալիս։
Սմբատը տասնվեց տարեկան էր, երբ մահանում է հայրը և կտակ է թողնում, որում ասվում է, որԼամբրոնի  իշխանությունը  հանձնում  է  Հեթումին,  իսկ  Սմբատը  պետք  է  լիներ  Սկևռայի  եկեղեցու1 Աւգերեան Մ., Լիակատար վարք եւ վկայաբանութիւն սրբոց, հ. Ե, Վենետիկ, 1813, էջ 344։
2 Սոփերք հայկականք, Վենետիկ, 1854, հ. ԺԵ, էջ 13, Աւգերեան Մ., Լիակատար վարք եւ վկայաբանութիւն սրբոց, հտ.Ե, Վենետիկ, 1813, էջ 345, Հակոբյան Գ., Ներսես Լամբրոնացի, Երևան, 1971, էջ 47, Սաատէթեան Ս., Ներսէս Լամբրոնացի, Ստանպուլ, 2014, էջ 87։
3 Ակինեան Ն., Ներսէս Լամբրոնացի, Վիեննա, 1956, էջ 13-14։
4 Ղևոնդ Ալիշան, Դրուագ ի սուրբն Ներսէս Լամբրունացի, Բազմավեպ, Վենետիկ, 1886, էջ 93։
5 Սոփերք հայկականք, հ. ԺԵ, էջ 18։
առաջնորդը։
 Երբ լրանում է պատանու տասնվեց տարեկանը, մայրը նրան տանում է Հռոմկլա՝ ՆերսեսՇնորհալի հայրապետի մոտ, և նրան խնդրում, որպեսզի Սմբատին կուսակրոն քահանա ձեռնադրի, ևՆերսես կաթողիկոսն այդպես էլ անում է. «1168-ին քահանայ կը ձեռնադրէ իսկոյն զՍմբատ ՀռոմկլայիԿաթողիկոսական Մայր եկեղեցւոյն մէջ եւ իւր անուամբ կը կոչէ զնա Ներսէս»1 ։
Վերադառնալով  հայրենի  տուն՝  արդեն  քահանա  Ներսես  Լամբրոնացին  հրաժարվում  է  մնալՍկևռայում  և  վարչական  գործերով  զբաղվել։
  Հակառակ  մոր  և  եղբայրների  պնդմանը՝  մնալ  Սկևռայում՝  նա,  վերցնելով  իր  հոգևոր  դաստիարակ  հայր  Հովհաննեսին,  առանձնանում  է  Տավրոսի  լեռներիմեջ գտնվող Սաղրուի Սբ. Աստվածածին վանքում։
Մի քանի անգամ Լամբրոնացին գաղտնի փախչում է լեռները, որպեսզի ճգնի, և նրան ստիպողաբար  են  վերադարձնում  իր  հայրենի  քաղաք։
  Եպիսկոպոսական  ձեռնադրությունից  հետո  նա  փորձ  էանում  փախչելու  Եգիպտոսի  ճանապարհին  գնվող  անապատները  և  ճգնել  այնտեղ,  սակայն  նրանգտնում և վերադարձնում են։
 Մի քանի օր հանդարտվելուց հետո նա ճանապարհ է բռնում դեպի Սեպուհ  լեռ,  որտեղ  Լուսավորչի  ճգնարանն  էր։
  Ուղին  այնքան  քարքարոտ  էր,  որ  ոտքերն  արյունոտվումեն, սակայն այս անգամ ևս կես ճանապարհից նրան բռնությամբ ետ են դարձնում։
 Մեկ այլ անգամ էլկերպարանափոխված փախչում է Կիպրոս կղզի՝ հունական մենաստան, բայց ազգականներն իմանումեն նրա գտնվելու վայրը։
Հետաքրքրական  է  այն,  որ  եկեղեցական  կոչումները  երկու  անգամ  էլ  Սմբատը  ստանում  է  պարտադրաբար։
  Առաջին  դեպքում,  երբ  Սմբատը  տասնվեց  տարեկան  էր,  մայրը  նրան  հարկադրաբար  էտանում իր հորեղբոր՝ Ներսես Շնորհալու մոտ, որպեսզի ստանա քահանայական ձեռնադրություն, քանի որ հույս ուներ, որ դրանից հետո Սմբատը ստիպված կլինի մնալ Սկևռայում։
 Երկրորդ անգամ, արդեն 1176 թ-ին, Գրիգոր Տղա կաթողիկոսը ստիպողաբար կանչում է նրան և ձեռնադրում Տարսոնի արքեպիսկոպոս2։
Ներսես Ակինյանը  Լամբրոնացու վաղաժամ ձեռնադրությունների մասին  գրում  է. «Ան զոհ եղածէր  ժամանակի  չարաչար  սովորութեան,  չհաս  տարիքի  մէջ  եպիսկոպոսութեան  բարձրացած,  մինչ  եկեղեցական  Կանոնագիրքն  այս  աստիճանի  համար  առնուազն  30  տարի  սահմանած  էր։
  Ան  ուներ  գիտակցութիւնն  աստիճանին  բարձրութեան,  պաշտօնին  պահանջներուն,  պարտաւորութեանց  ծանրութեան և պատասխանատուութեան եւ իր անպատրաստութեան, հակառակ ժամանակակիցներու իրենշռայլած  «տիեզերական  վարդապետ»  տիտղոսին։
  Նա  հոգեկան  պահանջքն  ունէր  հեռու  ժխորէ,  անդորր առանձնութեան մէջ նուիրուիլ ուսմանց, ընթերցման, հեղինակութեան եւ թարգմանութեան»3։
Եպիսկոպոսական  ձեռնադրությունից  արդեն  որոշ  ժամանակ  անց  Լամբրոնացին  ստիպված  էլինում վերադառնալ հայրենի տուն և տեր կանգնել իր ժառանգությանը։
 Բացի Սկևռայի վանքից, հայրը նրան ժառանգություն էր թողել 30000 ոսկի, որի մի մասը նա օգտագործում է եկեղեցու արտաքինև ներքին բարենորոգումների համար, իսկ մի մասն էլ բաժանում է աղքատներին. «Եւ այս չափով գոհչլինելով՝  կը  բաշխէր  ինչ  որ  ձեռքն  անցնէր,  և  սովորութիւն  ըրաւ  ամէն  չորեքշաբթի  եւ  ուրբաթ  օրերՏարսոնի  եկեղեցւոյն  դրան  առջև  200  եւ  300,  եւ  երբեմն  400  աղքատաց  հաց  եւ  բակլայ  բաժնել…»4։
Վկայություն կա, որ Ներսեսը Տարսոնի մեջ մի եկեղեցի է կառուցել, որը կոչել է Սբ. Սոֆիա։
 Հոր թողածփողի  մի  մասով  էլ  նա  մատենադարան  է  կազմում,  որտեղ  կային  մի  շարք  հունարեն  և  լատիներենգրքեր։
 Կենսագիրները գրում են նաև, որ Լամբրոնացին Սուրբ Հոգուց բժշկելու  շնորհ ուներ և շատերին բուժել է տարատեսակ ախտերից։
Ներսես  Լամբրոնացին  վախճանվում  է  1198  թ.։
  Նրա  կենսագիր  Գրիգոր  Սկևռացին  մահվանպատճառը չի գրում, սակայն գրում է, որ Ներսեսն զգում էր իր մոտալուտ մահը. զգեստավորվում է ևպատարագ մատուցում Սկևռայի եկեղեցու մեջ. հենց այդ օրն էլ Լամբրոնացին կնքում է իր մահկանացուն։
 Աճյունն ամփոփվում է Սկևռայի Սբ. Փրկիչ եկեղեցու դամբարանում։
Լամբրոնացու ստեղծագործության մեջ առանձնահատուկ տեղ է գրավում նրա բանաստեղծականժառանգությունը, որի մեջ մտնում են ներբողներ, տաղեր և շարականներ։
 Սրանց մի մասը չափածո է,իսկ մյուս մասը շարադրված է արձակ բանաստեղծությանը բնորոշ ժանրային առանձնահատկություններով։
Նրա գրչին են պատկանում չորս ծավալուն ներբողներ, որոնցից միայն մեկն է չափածո։
 Սրանցիցառաջինը «Գովեստ ներբողական պատմագրական բանիւ…» վերնագրով կենսագրական մի ստեղծագործություն է, որը նվիրել է Ներսես Շնորհալուն, ով իր մոր հորեղբայրն էր։
 Լամբրոնացին այս չափածո  ստեղծագործությամբ  գովերգում  է  իր  ուսուցչին  և  պապեղբորը,  ճոխ  լեզվով  ներկայացնում  Շնորհալու կյանքի և բեղուն ստեղծագործական աշխատանքի նկարագիրը.Ներսէս վերին խորոց գիտող,եւ խորհըդոց տեառն պատմող,1 Սաատէթեան Ս., էջ 105։
2 Աւգերեան Մ., էջ 348։
3 Ակինեան Ն., էջ 24։
4 Ղևոնդ Ալիշան, էջ 97-98։
Կտակարանացըն թարգմանող,ծածուկ բանից բացահայտող։
Հոմերական տաղից չափող,ոտանաւոր տառից գըտող,ի հոգեւորս ըզնոյն առող,որովք ըզսիրտս կարծըր ճմլող…1 ։
Այս  ներբողի  մեջ  Շնորհալին  ներկայացվում  է  որպես  հմուտ  գրիչ,  բազում  ձիրքերով  օժտված  միմարդ, ով իր կատարած հայրենանվեր գործերով հավասարվում է Ներսես Մեծին։
Լամբրոնացու  մնացյալ  երեք  հրաշալի  ներբողները  («Ի  Փոխումն  Կուսին»,  «Ի  Գալուստ  ՀոգւոյնՍրբոյ», «Ի Համբարձումն Քրիստոսի») երկար ժամանակ համարվել են ճառեր և դասվել նրա այլ ճառերի  շարքին,  սակայն  ներբողի  և  ճառի  ժանրերը  հստակորեն  տարբերվում  են.  այս  մասին  Գրիգոր  Հակոբյանը  գրում  է.  «Եթե  ճառերն  Ավետարանում  եղած  առակների  մեկնությունն  ու  վերապատումն  են,ապա  ներբողներն  իրենց  նյութով  և  կառուցվածքով  ինքնուրույն  գեղարվեստական  ստեղծագործություններ են։
 Ճիշտ է, այդ ներբողների թեմաների մի մասն առնված է Նոր կտակարանից, սակայն այդնյութերը մշակված են գեղարվեստորեն, որոնք դարձել են անհատական ստեղծագործություն»2։
Այս ներբողները մեր գրականության առանձնահատուկ գեղեցիկ նմուշներից են, որոնց մեջ Լամբրոնացին  ներկայանում  է  իր  լեզվի  ողջ  ճոխությամբ։
  Սրանք  թեև  արձակ  բանաստեղծություններ  են,սակայն մի շարք հատվածներ հեշտությամբ կարելի է նաև որպես չափածո ներկայացնել։
 Բերենք Աստվածածնի վերափոխմանը նվիրված հրաշակերտ ներբողից մի հատված.Արդարեւ երանեալ ես ի շրթունս ազգաց աշխարհի, ո՜վ Աստուածածին, որ քեւ յերանութեան եւ իփառաց վիճակ փոխեցաք ի պատուհասէ քրտանց անիծից։
Երանի  է  քեզ,  ո՜վ  Աստուածածին,  բարձրացեալ  դշխոյ  ոսկեհուռն  զարդուք  հարսն  աստուածութեան, քանզի քեւ եղեւ ողորմութիւն նորա ի պատահումն ճշմարիտ յուսոյ երկիւղածաց իւրոց։
Երանի է քեզ, ո՜վ Աստուածածին, տախտակ եւ մելան եղելութեան անեղն բանի, քանզի արդարնի քէն դատաւորն ցրուեաց յանդունդս խոր՝ բարձրացուցեալ զխոնարհ բնութիւնս վերնոց ահաւոր։
Երանի  է  քեզ,  ո՜վ  Աստուածածին,  սափոր  ոսկի  կենաց  մանանայի,  երկնային  հացի,  քանզի  երեւեալն ի քէն ի յերկրի, լցոյց զքաղցեալս բարութեամբ երկնի, ածեալ ի հանգիստ կենացն անկէտի…3։
Ըստ որոշ գիտնականների՝ այս ներբողը գրված է 1171-1173 թթ․ ընթացքում, երբ Լամբրոնացինդեռևս 20 տարեկան էլ չկար4։
 Վերնագրից դատելով՝ կարելի է մտածել, թե այն ամբողջությամբ նվիրված է միայն Աստվածածնի վերափոխման  տոնին, սակայն այդպես չէ. «Լամբրոնացին այդ  օրն առիթառնելով՝ վրձինի յաջող գծերով կը պատկերացնէ Աստուածածնի ամբողջ կեանքը, ի հարկէ աւելի ընդարձակ բռնելով անոր վերափոխման դէպքը»5։
Կառուցվածքային  նույն  առանձնահատկություններն  ունեն  մնացյալ  երկու  ներբողները։
  ՍուրբՀոգու գալստյանը նվիրված ներբողում («Ներբողեան ի հրաշափառ գալուստ Հոգւոյն Սրբոյ») Լամբրոնացին  ներկայացնում  է,  թե  ինչպես  է  Սուրբ  Հոգին  Քրիստոսի  հարությունից  հիսուն  օր  անց  իջնումառաքյալների  վրա,  որոնք  լցվում  են  բազում  շնորհներով։
  Առաքյալներն  սկսում  են  խոսել  մինչ  այդիրենց անծանոթ լեզուներով և զինվորվում են այդուհետ ծառայելու Աստծուն և քարոզելու աշխարհովմեկ ի փառս Հոր, Որդու և Սուրբ Հոգու։
 Ներբողը հետաքրքիր է նրանով, որ թեև պատմվում է Աստվածաշնչյան  մի  դրվագ,  այնուհանդերձ  այն  ներկայացնում  է  Լամբրոնացու  անձնական  խոհերն  ու  մտածությունները։
Քրիստոսի  համբարձման  տոնին  նվիրված  ներբողը  ևս  մի  յուրահատուկ  ստեղծագործություն  է՝գրված մեծ ոգևորությամբ և հեղինակին հատուկ գեղեցիկ ու ճոխ լեզվով։
 Այստեղ Լամբրոնացին նկարագրում  է,  թե  ինչպիսի  ցնծության  մեջ  են  բոլորը՝  աշակերտները,  հրեշտակները,  Աստվածամայրը,ովքեր դեռևս օրեր առաջ սգում էին մեր Տիրոջ մահը, իսկ հիմա բոլորին համակել է մեծ ուրախություն,քանզի Նա համբարձվել է երկինք և բազմել է Հոր աջ կողմում։
Ներսես  Լամբրոնացին  հոգևոր  թեմաներով  գրել  է  նաև  տաղեր,  որոնք  ամփոփված  են  մի  շարքձեռագրերում  և  դեռ  տպագրված  չեն։
  Սրանց  մեջ  է  «Ի  թաղումն  Տեառն  ի  մեծի  շաբաթու»  տաղը,  ուրնկարագրվում  է,  թե  ինչպես  է  Քրիստոսի  աշակերտ  Հովսեփը  պահանջում  անագորույն  Պիղատոսից,որպեսզի  նա  իրեն  հանձնի  խաչյալ  Տիրոջ  մարմինը։
  Պիղատոսն  այդպես  էլ  անում  է։
  Հովսեփը  ծանրապրումների  մեջ  իջեցնում  է  Քրիստոսին  խաչափայտի  վրայից  և  դնում  քարայրի  մեջ։
  Նա  դիմում  էՀիսուսին՝ ասելով.Աւրհնեմք զքեզ այժմ և ի գուբդ ստուերական,Ուստի, շնորհիս մեզ յարութիւն անմահութեան։
Երկրպագեմք քեզ ընդ մեռեալսդ ամենեքեան,1 Մ. Մատենադարան, ձեռագիր 2496, էջ 306բ-307ա։
2 Հակոբյան Գ., էջ 197։
3 Ոսկեան Հ., Ներսէս Լամբրոնացւոյ ներբողեան ի Վերափոխումն Աստուածածնի, Հանդէս Ամսօրեայ, 1925, էջ 363։
4 Հակոբյան Գ., էջ 197։
5 Ոսկեան Հ., էջ 359։
Որոց գնացեր տէր և քարոզ ազատութեան։
Կենդանեաց և մեռելոց ի մի բերան, Քեզ գոհութիւն միշտ աւրհնութեամբ ի յաւիտեան1։
Մյուս տաղը նվիրված է Ավետման տոնին՝ «Տաղ Աւետեաց Աստուածածնին», երբ Գաբրիել հրեշտակն  ավետում  է  կույս  Մարիամին,  որ  պիտի  Սուրբ  Հոգով  հղանա  և  ծնի  աշխարհի  փրկչին։
  Այստեղևս Լամբրոնացին մերթ պարզապես գեղեցիկ կերպով նկարագրում է Աստվածաշնչյան պատումը, մերթիր մեկնաբանություններն է տալիս, զրույցի է բռնվում Աստվածամոր հետ, մի շարք համեմատություններով գովերգում նրան։
Քրիստոսի  12  առաքյալներին  նվիրված  «Անճառ  խնդութեամբ  լցեալ»  տաղն  իր  բովանդակությամբ  նման  է  Սուրբ  Հոգուն  նվիրված  ներբողին։
  Այստեղ  ևս  ներկայացվում  են  առաքյալները,  որոնքօժտվում են Սուրբ Հոգու շնորհներով, բանաստեղծը նրանց երանի է տալիս, քանի որ նրանք արժանիեղան տեսնելու համայն մարդկության Փրկչին և զորանալու Սուրբ Հոգու երկնային պարգևներով։
Սբ. Գևորգ զորավարին նվիրված մի տաղ էլ ունի, որն ավելի շատ կենսագրական գործ է՝ «Վարքսրբոյն Գէորգայ զորավարին»։
 Ներսես Շնորհալու օրինակով Լամբրոնացին տաղեր է նվիրել առաքյալներին, Սուրբ ծննդին, մարգարեներին, նշանավոր սրբերին ու հրեշտակապետներին («Տաղ սրբոց հրեշտակապետաց»)։
  Նշենք  նաև,  որ  «Տաղ  նմին  աւուր  երեկոյեան  ժամուն»  տաղը  երկար  ժամանակվերագրվել է Լամբրոնացուն, սակայն հետագա լեզվաոճական ուսումնասիրությունները ցույց են տվել,որ այն պատկանում է Ներսես Շնորհալու գրչին2։
Լամբրոնացու բանաստեղծական ժառանգության մեջ նշանակալի տեղ ունեն նրա երկու տասնյակից ավելի շարականները, որոնցից մի քանիսը նա անձամբ երգել է3։
 Նրա շարականները նվիրված ենՔրիստոսի  հարության  և  համբարձման  տոներին,  երեքն  էլ՝  Գրիգոր  Լուսավորչին,  նրա  որդիներին  ևթոռներին։
 Գաբրիել Ավետիքյանն իր «Բացատրութիւն շարականաց» ուսումնասիրության մեջ մանրամասն  ներկայացնում  է,  թե  հարության  և  համբարձման  կանոնի  մեջ  եղած  շարականներից  որոնք  ենպատկանում  Լամբրոնացու  գրչին4։
  Ըստ  այս  ցանկի՝  Շարակնոցում  եղած  Սուրբ  Զատկի  կանոնի  մեջԼամբրոնացին  ունի  հետևյալ  շարականները՝  «Այսօր  յարեաւ»  Օրհնութիւնը,  «Այսօր  մեծ  աւետիք»Հարցը, «Աստուածածին տաճար լուսոյ» Մեծացուսցէն, «Այսօր ըզպասէք չարչարանացն» Ողորմեան և«Այսօր  հրեշտակք  ի  բարձունս»  Տէր  յերկնիցը։
  Կրկնազատկի  կանոնի  մեջ  մտնում  են՝  «Նորոգեալկղզիք» Օրհնութիւնը, «Որ խոնարհեցար» Հարցն իր գործատնով, «Նոր խորանիդ արեգական» Մեծացուսցեն,  «Որ  վերստին  նորոգեցար»  Ողորմեան  և  «Այսօր  նոր  ժողովուրդք»  Տէր  յերկնիցը։
  Այս  բոլորշարականներում նկատելի է ուրախ և դրական տրամադրությունը, Լամբրոնացին մի  շարք բնապատկերների և փոխաբերությունների միջոցով ներկայացնում է Քրիստոսի հրաշափառ հարությունը.Երկնաւոր փեսային հարսնացեալ եկեղեցի Աստուծոյ.Զարդարեա ի ներքոյ ի հանդերձս յոսկէհուռն պսակեալ,Քանզի ահա գայ առ քեզ Քրիստոս փառաց թագաւորն («Նորոգեալ կղզիք»)5։
Համբարձման կանոնի մեջ եղած շարականներից Լամբրոնացունն են հետևյալները՝ «Համբարձաւտէրն մեր» Օրհնութիւնը, «Օրհնեսցի պսակ քաղցրութեան» Հարցը, «Որ համբարձաւն այսօր» Ճաշուն,«Որք տնկակից եղաք» Համբարձին, «Ծագումն միածնի» Հարցն իր գործատնով, «Որ էիցս էակ» Ողորմեան, «Փառաւորեալ անճառելի» Տէր յերկնիցը, «Անժամանակդ Աստուած» Ողորմեան և «Զանճառելիյարութիւնդ»  Տէր  յերկնիցը։
  Այս  շարականներում  ևս  Լամբրոնացին  ներկայանում  է  որպես  հմուտ  բանաստեղծ, ով զանազան ոճական հնարքների կիրառմամբ ստեղծում է Քրիստոսի համբարձման պատկերը.Համբարձաւ տէրն մեր Քրիստոս օրհնութեամբ ընդ ամպս երկնից.Եւ առաքելոցն երկրպագեալ՝ դարձան յԵրուսաղէմ.Միաբանութեամբ վերառաքէին զաղօթս։
Մտեալ ի յերկինս բիւրաւոր զօրօք բազմութեամբ հրեշտակաց,Որք աղաղակէին և ասէին.Օրհնեալ եկեալ ի յանուն տեառն («Համբարձաւ տէրն մեր »)6։
Հարության և համբարձման կանոններում եղած Լամբրոնացու շարականների մասին Գրիգոր Հակոբյանը գրում է. «Այս շարականներն իրենց աշխույժ ձևերով ու մոտիվներով ժամանակին նորություն1 Մ. Մատենադարան, ձեռագիր 7785, էջ 234ա-234բ։
2 Հակոբյան Գ., էջ 178։
3 Սաատէթեան Ս., էջ 304։
4 Ավետիքեան Գ., Բացատրութիւն շարականաց, Վենետիկ, 1814, էջ 279-313։
5 Շարական, Էջմիածին, 1999, էջ 218։
6 Նույն տեղում, էջ 271։
էին  հայոց  հոգևոր  երգի  մեջ  և  մի  տեսակ  շրջադարձային  քայլ՝  դեպի  կենսասիրությունը,  մարդկայինաշխարհիկ ապրումներն ու տրամադրությունները»1։
Ներսես  Լամբրոնացին  Գրիգոր  Լուսավորչին  և  նրա  սերունդներին  նվիրել  է  հետևյալ  շարականները՝  «Որ  զլոյս  աստուածային»  Հարցը,  «Որ  գերագոյն  հնոյ  օրինաց»  Գործատունը  և  «Աստուածայինհաւատոյ»  Մանկունքը։
  Այս  շարականներում  էլ  հեղինակը  փառաբանում  և  գովերգում  է  Լուսավորչիժառանգներին, ովքեր Քրիստոսի լույսի կրողներն ու տարածողներն են եղել.Որ վերստին զարդարեցեր զեկեղեցիս հայաստանեայց,Արփիափայլ ճառագայթիւք լուսազարդեալ շառաւիղօք սրբոյն Գրիգորի.Օրհնեմք զքեզ Աստուած հարցն մերոց («Որ զլոյս աստուածային»)2։
Ներսես  Լամբրոնացու  հսկայածավալ  գրական  ժառանգությունը  մեր  ժողովրդի  գերագույնհարստություններից է, որը պետք է ըստ արժանվույն ուսումնասիրվի և պահպանվի։
 Ականավոր գիտնական  Ներսես  Ակինյանը  բազմատաղանդ  եպիսկոպոսի  մասին  գրում  է.  «Կարելի  չէ  հաստատել,  թէան աւելի աղոթեց, թէ՞ գրեց։
 Բայց կրնանք ըսել, թէ անոր «գրելն» համազօր էր աղօթելու» 3։
Արփինե ԱվետիսյանՆԵՐՍԵՍ ԼԱՄԲՐՈՆԱՑԻՆ ԵՎ ՆՐԱ ԲԱՆԱՍՏԵՂԾԱԿԱՆ ԺԱՌԱՆԳՈՒԹՅՈՒՆԸԲանալի բառեր՝ Ներսես Լամբրոնացի, Սմբատ, Լամբրոն բերդ, իշխան, Սկևռա, վանական համալիր, քահանա, եպիսկոպոս, բանաստեղծական ժառանգություն, ներբող, տաղ, շարական։
