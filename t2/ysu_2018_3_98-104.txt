ԻՐԱԿԱՆԻ ԵՎ ԵՐԵՎԱԿԱՅԱԿԱՆԻ ՓՈԽՀԱՐԱԲԵՐՈՒԹՅՈՒՆԸ ՍԻՄՈՆՍԻՄՈՆՅԱՆԻ ‹‹ԱՆԺԱՄԱՆԴՐՈՍ›› ՎԵՊՈՒՄ  Դասագրքային ճշմարտություն է, որ գրական երկն իր գոյությունն այս կամ այնկերպ արդարացնելու, բովանդակության կամ ժանրի սահմանափակ տիրույթներումպարտադրաբար  դասակարգվելու  խնդիր  չունի։
  Այլ  հարց  է,  թե  գեղարվեստականորևէ երկի ծնունդով ինչ-որ բան փոխվու՞մ, թե՞ չի փոխվում գրականության ընդհանուր համակարգում, կատարվու՞մ է, թե՞ չի կատարվում արժեքների վերաբաշխում։
Այս առումով սփյուռքահայ նշանավոր գրող, «Սփյուռք» հանդեսի ու «Սևան» հրատարակչատան բազմաբեղուն խմբագիր Սիմոն Սիմոնյանի «Անժամանդրոս» վեպը, որլույս տեսավ հեղինակի մահվանից հետո՝ 1987 թ., մի կողմից շարունակում է սփյուռքահայ գրականության լավագույն ավանդույթները, մյուս կողմից հերքում է այդ գրականության դատապարտվածությունը թեմաների միայն մեկ շրջանակի, այն է՝ կարոտի, կորստի, ցավի և հուսահատության վերարծարծմանը։
Իբրև երկպլան վեպ՝ «Անժամանդրոսը» զարգանում է «պատումի մեջ պատում»սկզբունքով՝ հավասարապես յուրացնելով երկու իրականություն՝ մեկը՝ սովորական,առօրյա, նույնիսկ կենցաղային, մյուսը՝ անիրական, արտասովոր, երբեմն ծայրահեղ,բայց երբեք ոչ ինքնանպատակ։
 Այլ կերպ՝ Սիմոնյանն իր ընթերցողին պահում է երկուառանձին  հարթություններում,  որոնք,  սակայն,  հակասելով  զուգահեռականությանսկզբունքին, անընդմեջ հատվում են։
 «Անժամանդրոսի» հերոսները, լինելով բնականկերպարներ, միևնույն ժամանակ նաև կերպար - խորհրդանիշներ են` ներհայեցողների, երազողների, արդարություն ու իրական գեղեցկություն որոնողների (երևույթ, որերբեք ժամանակավրեպ չէ) և, վերջապես, նրանց հաղթանակն իրականացնող աննահանջ մարտիկների։
Գրական  որևէ ստեղծագործություն արժևորելիս հաճախ որպես դրական կամառավել  գնահատելի  կողմ  նշվում  է  դրա  բերած  նորությունը,  գրքի  առանձնահատկությունը, ինչը, անշուշտ, վիճելի փաստ չէ։
 Սրան հակառակ՝ գրականագիտությունըթերևս ավելի հազվադեպ է անդրադառնում գրական երկերի միմյանց հետ ունեցածկապին,  դրանց  այսպես  կոչված  համատեղելիությանը՝  նշելով  դա  իբրև  դրականփաստ։
  Մինչդեռ գրական ճշմարիտ արժեքը կարևոր է ոչ միայն նորարարության,այլև ավանդույթների պահպանման տեսանկյունից (խոսքը, բնականաբար, ձևական,արհեստական նմանության մասին չէ)։
 «Այսօր դժվար է պատկերացնել, թե ինչպեսկարելի է պաշտպանել այն դրույթը, որ երկի մեջ ամեն ինչ անհատական է, որ նրամեջ ամեն ինչ նախորդած երկերի հետ ոչ մի կապ չունեցող ներշնչված ստեղծագործության անկրկնելի արդյունք է» [1]։
 Այս տեսանկյունից «Անժամանդրոսը» շարունակում է օտարության մեջ ապրող, հոգու հանգրվանը փնտրող հայ մարդու ճակատագրի թեման, որ, թերևս, սփյուռքահայ ողջ գրականության, այդ թվում հենց իր՝ Սիմոնյանի ստեղծագործության ատաղձն ու առանցքն է, բայց իր հերոսի որոնումներին տալիս է նաև համամարդկային արժեք։
«Անժամանդրոսը»  տարբեր  մարդկանց  ու  հեղինակի  պատումների  շարան  է,երկու առանձին պատմություն, ավելի ճիշտ՝ նույն հերոսների կյանքի երկու տարբերակ՝ առաջինն իրական, հնարավոր, երկրորդն՝ ընդհակառակը։
 Այլ կերպ՝ ասելիքնընթերցողին բաց տեքստով, պարզ կառույցներով ներկայացնելու փոխարեն հեղինակը նրան մտորելու, համադրելու ու հակադրելու, ասվածի ենթաշերտերն ինքնուրույնաբար  մեկնաբանելու  հնարավորություն  է  տալիս։
  Այստեղ,  թերևս,  տեղին  է  հիշելնշանավոր գրող և քննադատ Հակոբ Օշականի խոսքերը հենց իր՝ Օշական - վիպողիմասին. ‹‹Իր վէպն է ասիկա, որ հաւասարապէս կը յարգէ ու կը զանցէ վէպին մեր մէջփորձուած կաղապարները եւ կը յաւակնի սեպհական, իւրահնար ուրիշ ալ կաղապարներ գործածելու» [2]։
 Սիմոնյան - վիպողը ևս, ինչպես իր ուսուցիչը՝ նույն ինքը Օշականը, յուրահնար, սեփական կաղապարներով արտասովոր, ամբողջական մի աշխարհէ ստեղծում։
Այդ  արտասովոր,  բայց  ամբողջական  աշխարհի  մեջ  գոյություն  ունի  երկուպատում, սյուժետային երկու գիծ, երկու իրականություն կամ երկու երևակայություն։
Այդ  երկու  պատումներն  անխզելիորեն  կապված  են  իրար,  պայմանավորված  ենիրարով, իրար բացահայտումն ու պարզաբանումն են և թերի են մեկը առանց մյուսի։
Նախ՝ որտեղի՞ց վեպի այս տարօրինակ անունը՝ «Անժամանդրոս». «Իմ հերոսը, որ կըկոչուի  Անժամանդրոս  -  իմ  կերտած  բառս  է,  այսինքն  անժամ  կամ  անժամանակմարդ»  [3],-  բացատրում  է  ճարտարապետ  Արսեն  Զամանյանը՝  երկրորդ  պատումիհեղինակը։
 Ուրեմն՝ սա պատմություն է մարդու մասին, որը դուրս է ժամանակից ևգտնվում է ինչ - որ այլ՝ թերևս այդպես էլ չբացահայտված չափման տիրույթում։
Ժամանակը ամենակարևոր ու ամենաշեշտվող տարրն է վեպում. այն մի դեպքում ճշգրիտ է, (վեպի գործողություններն սկսվում են 1956 թ.՝ դեկտեմբերյան մի օրկամ նույնիսկ տասը հազար տարի առաջ, բայց, ամեն դեպքում, որոշակի), մեկ այլդեպքում անզոր ու նշանակություն չունեցող մի միավոր է, որին մարդը չի ենթարկվում։
Ճարտարապետ Զամանյանը՝ վեպի գլխավոր հերոսներից մեկը, մի կողմ թողնելով առօրյա ճարտարապետական գործերը, փորձում է ավարտել տարիներ ի վերիր  միտքը  մինչև  խելագարության  աստիճանի  զբաղեցնող  վեպը  «անժամանակ»մարդու մասին, որն իր ծննդից տասը հազար տարի անց դատապարտվում է վերստինաշխարհ գալու։
 Անժամանդրոսի գալստյան նպատակը միմիայն իր սիրեցյալին՝ Շեկաղջկան գտնելն է, բայց սա հարցի միայն արտաքին շերտն է։
 Իրականում իր բարդճանապարհին Անժամանդրոսը բախվում է հոգեբանական, բարոյական, փիլիսոփայական,  քաղաքական,  նույնիսկ  ազգային  հարցերի,  բայց  խորհում  է  դրանց  մասիննախամարդու  պես՝  նախօրոք  պատկերացում  չունենալով  և  գնահատելով  դրանքիրենց նախնական, անխառն տեսքով։
Սերը,  հավատարմությունը,  պայքարը,  հաղթանակը,  պարտությունը,  հույսը,հուսահատությունը,  հիասթափությունն  ու  վերածնված  հավատը  «Անժամանդրոսի»բառերն են, երևույթներ, որոնց շուրջն է հյուսված, որոնց մասին է այս վեպը։
Վեպում  Սիմոնյանը  ստեղծում  է  երկվորյակ,  նույնիսկ  եռյակ  կերպարներ.  նաԱնժամանդրոսի  կերպարի  մեջ  է  միավորում  ճարտարապետի  ու  հեղափոխականԳոլյայի կերպարները՝ ստեղծելով մի եռամիասնություն, որի գագաթներն են մարդուխելքը, ուժը և լուսավոր ու արդար կյանքի համար պայքարի ոգին։
 Անժամանդրոսիսիրեցյալը՝ Շեկ աղջիկը՝ վիպական հերոսուհին, Ալյա Կասյանն է՝ հեղափոխությանհաղթանակին մինչև իր արյան վերջին կաթիլը նվիրված աղջիկը։
Ալյան  Իրանի  հեղափոխության  բազեի՝  ազգությամբ  հայ  Գոլյայի՝  ԳալուստԶաքարյանի հարսնացուն է, որին իրանական իշխանությունները ձերբակալում են ուգնդակահարում  հեղափոխության  փորձ  անելու  համար։
  Սիրեցյալի  մահը  սգալուցհետո  Ալյան  տեղեկություն  է  ստանում  այն  մասին,  որ  Գոլյան  ողջ  է  և  ապրում  էՍովետական  Հայաստանում։
  Ճարտարապետ  Զամանյանն  այն  մարդն  է,  որինաղջիկն օգնության է դիմում սիրեցյալին գտնելու համար։
«Յեղափոխութիւ՛ն,  պատրաստ  եմ  անձս  անգամ  զոհել  գերագոյն  նպատակիդհամար»  [4],-  այս  է  Գոլյայի  և  Ալյայի  կյանքի  նպատակը,  նրանց  առաքելությունը։
Նրանք  երազում  են  կոմունիստական  կարգեր  հաստատել  Իրանում,  ազատելժողովրդին  շահնշահի  լծից,  ազատություն  ու  հավասարություն  տարածել,  կապհաստատել Խորհրդային Միության հետ։
 Գոլյայի փորձն Իրանում չի հաջողվում, բայցշուտով և´ նա, և´ նրա հարսնացուն տեսնում են, թե ինչպես են ապրում այն երկրներում,  որտեղ  նրանց  երազած  այդքան  բաղձալի  հեղափոխությունն  արդեն  իրականություն է։
 Ճարտարապետի օգնությամբ Ալյան և հեղափոխականի քույր Ասյան մեկնում են Խորհրդային Հայաստան, որտեղ էլ, նրանց ստացած տեղեկության համաձայն,  պետք  է  գտնվեր  Գոլյան։
  Հեղափոխության  դուստրերին,  սակայն,  երդվյալկոմունիստներին նույն այդ կոմունիստական երկրում այնքան էլ բարյացակամորենչեն ընդունում, խոչընդոտում են ամեն կերպ, թաքցնում հեղափոխության մարտիկին։
Ալյան անհաջողության է հանդիպում նաև Մոսկվայում։
Տասնութ  տարի  անց  ճարտարապետը  Թեհրանում  նորից  հանդիպում  էվերջինիս՝ արդեն ‹‹կապիտալիստ›› ամերիկացու հետ ամուսնացած։
 Ճարտարապետը հանդիպում է նաև Գոլյային՝ Ռոստոմ Իսֆահանի անվան տակ թաքնված նախկինհեղափոխականին,  որի  կյանքի  միակ  իմաստը  իր  սիրելիին  գաղտնի  հետևելն  է,նրանով ապրելը՝ երբեք, ոչ մի նշանով չհայտնելով իր գոյության մասին։
Սա  առաջին  վեպն  է,  առաջին  պատումը։
  Երկրորդը  Զամանյանի  վեպն  էնախամարդ Անժամանդրոսի մասին։
 Իր մահից տասը հազար տարի անց աշխարհեկած Անժամանդրոսը, որը փնտրում էր իր սիրեցյալին՝ Շեկ աղջկան, պատահմամբսպանում  է  հնագիտության  պրոֆեսոր  Հոֆման  Մելիքյանին,  բայց  և  մարդկանցկողմից ընկալվում է որպես հենց ինքը՝ պրոֆեսորը։
 Անժամանդրոսը ոչ մի կերպ չիկարողանում համոզել մարդկանց, որ ինքը պրոֆեսոր Մելիքյանը չէ և ստիպված ապրում է նրա կյանքով։
 Ամենուրեք Անժամանդրոսին ուղեկցում է Շեկ աղջկա գանգը,որը զրուցում է նրա հետ, նրան տանում դեպի իր ժամանակակից վերամարմնավորումը, որի հետ Անժամանդրոսը պետք է երջանիկ լիներ։
 Բայց նա մեռնում է երկրորդանգամ,  Քարայրի  նույն  փոսում՝  կայծակի  նույն  հարվածից,  ինչպես  տասը  հազարտարի առաջ։
Վեպում  կենտրոնական  կերպարները  Ալյան  և  ճարտարապետն  են.  վերջինիսհամար  է  կարդում  նա  իր  վեպը,  Ալյայի  հետ  նրա  զրույցներում  է  բացահայտվում«Անժամանդրոսի» իրական բովանդակությունը։
 Ալյան և նրա սիրեցյալը վերջապեսհամոզվում են հեղափոխության գաղափարի անիմաստությանը, քանի դեռ տեղի չիունեցել հոգու հեղափոխություն, ինչպես ասում է վեպի հերոսներից մեկը. «Իսկականյեղափոխութիւնը  պետք  է  մղուի  ոչ  միայն  բռնապետութիւններու,  կապիտալիզմի  եւքաղքենի դասակարգին դէմ, այլեւ մեր հոգիներուն, մինչեւ իսկ իմ եւ քու հոգիներունդէմ,  ուր  կան  դասակարգային  աւելի  սուր  հակադրութիւններ,  քան  դուրսը,  մերծերացած ու խորշոմած աշխարհին վրայ» [3]։
 Ճարտարապետ Զամանյանը փորձումէ Ալյային հասկացնել, որ քաղաքական կարգերը, ինչ ծագում էլ ունենան, բնույթովնույնն են, և հայ ժողովրդի զավակներն առաջին հերթին նրա մասին պետք է մտածեն.«Ինծի կը թուի, թէ դուք այնքան համամարդկային եք, որ կարծէք չեք խորհիր մերժողովուրդին մասին» [3]։
Հեղափոխության անվեհեր մարտիկը՝ Գոլյան, այժմ արդեն թաքնված ՌոստոմԻսֆահանի անվան տակ՝ խորապես հիասթափված հեղափոխությունից, արդիականշատ  դիտարկումներ  է  անում.  «Կոմունիզմը  չկրցաւ  երջանակացնել  մարդը։
  Ով  որտարբեր կը խորհի, ստախոս մըն է։
 Մարդը չի կրնար 100 ռուբլի թոշակ ստանալ ուծախսել 300 ռուբլի եւ չստել, չխաբել, չգողանալ, Անժամանդրոսի օրերէն մարդու մէջկուտակուած եւ նոր քաղքենի մեղքեր չգործել» [3]։
Քաղաքական  կարգերի  փոփոխությունները,  ամեն  տեսակի  հեղափոխությունները զուտ պայմանականություններ են, քանի դեռ հեղափոխությունը տեղի չի ունեցելմարդու ներսում. այս է նախկին հեղափոխականի վերջնական եզրակացությունը։
 Իրհերոսի  կարծիքը  հաստատելու  համար  Սիմոնյանը  մի  զավեշտալի  տեսլական  էներկայացնում. Անժամանդրոսի որդին ԱՄՆ-ում կոմունիստական կարգեր է հաստատում, իսկ 2001 թ. օգնում է Ռուսաստանում միապետության վերականգնմանը։
 Հեղինակն ասես կանխատեսում էր Խորհրդային Միության փլուզումը դեռ այն ժամանակ,երբ դրա ոչ մի նախանշանը դեռևս չկար։
Ամեն քայլափոխի Սիմոնյանն ընթերցողին կանգնեցնում է, իր իսկ բնորոշմամբ,«երկսայրաբանությունների», պարադոքսների առջև, որոնք ստիպում են մի կողմ դնելերևույթների  հանդեպ  միօրինակ  ու  միապաղաղ  հայացքը.  «Մենք  իրարու  միացածենք, երբ բաժնուած ենք իրարմէ, եւ իրարմէ պիտի բաժնուինք, երբ միանանք իրարու»[3]։
 Սա, իսկապես, ստիպում է մտածել։
Վեպն ամբողջովին հանդիպումների շարան է, ինչը նրան արկածային երանգ էհաղորդում։
 Հանդիպումը, առհասարակ՝ իբրև առանձին կատեգորիա, ինչպես նշվելէ  գրականագիտության  մեջ,  վիպական  կառույցի  կարևորագույն  մասերից  է,  որըփոխաբերական,  խորհրդանշային  իմաստ  է  ստանում  [5]։
  «Անժամանդրոսում»  ևսհանդիպումները շատ են. դրանք ծառայում են հասարակական բարքերի ու արժեքների  վերանայմանը։
  Նախամարդ  Անժամանդրոսին  հանդիպած  բարձրաշխարհիկտիկնայք ապրում են կեղծիքի մեջ՝ խաբելով իրենց ամուսիններին, բայց հասարակ,աղքատ, սովորական մարդիկ էլ չեն փայլում իրենց ազնվությամբ. Անժամանդրոսինհանդիպած  նրա  կարծեցյալ  հարազատները  մտածում  են  միայն  նրանից՝  իբրևպրոֆեսոր Հոֆման Մելիքյանից, փող կորզելու մասին։
Բոլորը փոխվելու կարիք ունեն՝ ոչ միայն պետությունները, այլև մարդիկ, պարզապես  հասարակ  մարդիկ՝  հեղափոխությունն  սկսելով  իրենց  ներսում,  ապա  նաևիրենց շուրջը։
 Սիմոնյանն իր հերոսների միջոցով փորձում է ապացուցել ընթերցողին,որ իսկապես հնարավոր է փոխել այն, ինչ արդեն անհնար է թվում փոխել. փոխելնախ երևակայության մեջ, որովհետև «չեղած բաները կարող են եղած դառնալ, իսկեղածները՝ չեղած›› և որովհետև ‹‹իրականությունը երևակայություն է, իսկ երևակայությունը՝ իրականություն»›։
Մարդու մեջ միաժամանակ կարող է ապրել մի քանի մարդ և մի քանի գաղափարախոս. կարևորը բոլոր ձայները լսելն է և վերջնական որոշում կայացնելը։
 Գոլյանկայացնում է իր վերջնական որոշումը. նա ինքնասպան է լինում, որովհետև  արդենանդառնալիորեն կորցրել էր իր ժամանակը, չէր ենթարկվել իր երևակայությանը, չէրցանկացել խաթարել իրականությունը, բայց նաև հավատով է նայում ապագային՝ արդեն ուրիշ մարդկանց համար. ‹«Պիտի գայ 21 - րդ դարը, ուր մարդը պիտի ապրի, եւոչ թէ ճիգ պիտի ընէ ապրելու, ուր մարդը երջանիկ պիտի ըլլայ եւ ոչ թէ երջանիկ պիտիկարծէ ինքզինք» [3]։
«Անժամանդրոսը» քսաներորդ դարի ողբերգության միջով անցած հայ մարդուգիրքն  է,  այն  մարդու,  ով  փորձում  է  նորից  ոտքի  կանգնել  և  վերահաստատել  իրապրելու և երջանի´կ ապրելու իրավունքն այս արևի տակ։
 Սիմոնյանը փորձում է հայմարդու վեպը գրել ուրիշ տեսանկյունից, ուրիշ ձևով՝ դուրս գալով սովորական շրջանակից,  մի  կողմ  թողնելով  պատմական  փաստերը,  բերելով  հնարավորինի  ճշմարտությունը։
  Եթե  սփյուռքահայ  գրականության  մեջ  Համաստեղը,  Հակոբ  Մնձուրին,Վահե Հայկը, Կարո Սասունին, հենց ինքը՝  Սիմոն Սիմոնյանը և այլք փորձում էինփրկել մոռացությունից իրենց կորսված ծննդավայրն ու նրա մարդկանց, ցույց էին տալիս հայրենազուրկ մարդու ցավի ողջ սաստկությունը՝ նայելով անցյալին, ապա «Անժամանդրոս» վեպով հեղինակն իր ժողովրդին և, առհասարակ, համայն մարդկությանը երբեմն ուղղակիորեն, երբեմն հետաքրքիր այլաբանությամբ նոր «դեղատոմս» էառաջարկում, որի հիմնական սկզբունքն առաջ նայելն է։
ԳՐԱԿԱՆՈՒԹՅՈՒՆ[2] Օշական Յ., Համապատկեր  արեւմտահայ գրականութեան, հտ. 10, Անթիլիաս,1982, էջ 94։
[3] Սիմոնեան Ս., Անժամանդրոս, Երևան, 1998, էջ 9, 79, 491, 5, 532։
[4] Սփիւռք, 1978, թիվ 18։
Հարությունյան ԳոհարԻՐԱԿԱՆԻ ԵՎ ԵՐԵՎԱԿԱՅԱԿԱՆԻ ՓՈԽՀԱՐԱԲԵՐՈՒԹՅՈՒՆԸ ՍԻՄՈՆՍԻՄՈՆՅԱՆԻ ‹‹ԱՆԺԱՄԱՆԴՐՈՍ›› ՎԵՊՈՒՄԲանալի բառեր՝ ժամանակ, հավատարմություն, սեր, պայքար, հեղափոխություն
։
