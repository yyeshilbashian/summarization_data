ՍԵՐՎԱՆՏԵՍԻ ԻՆՏԵՐՄԵԴԻԱՆԵՐԻ ԱՐԺԵՔՆ ՈՒ ԱՐԴԻԱԿԱՆՈՒԹՅՈՒՆԸԻսպանական վերածննդի շրջանի կարկառուն ներկայացուցիչ Միգել դե Սերվանտես Սավեդրայինհամաշխարհային  հռչակ  բերեց  իր  գլուխգործոցը՝  «Դոն  Կիխոտ»  հայտնի  վեպը։
  Ընթերցողների  լայնշրջանակին  հանճարեղ  իսպանացին  հայտնի  է  հենց  այս  վեպով։
  Իհարկե,  Սերվանտեսի  հանճարնառավելագույնս  դրսևորվել  է  այստեղ՝  «Դոն  Կիխոտը»  դարձնելով  համաշխարհային  գրականությանամենաշատ  ընթերցվող  հուշարձաններից  մեկը։
  Այնուամենայնիվ,  Սերվանտեսը  ոչ  պակաս  մեծ  դեր  էխաղացել  իսպանական  թատրոնի  և  եվրոպական  ռեալիստական  նովելի  պատմության  մեջ։
  Կարելի  էասել՝  Սերվանտես-դրամատուրգը  ոչնչով  չի  զիջում  Սերվանտես-վիպագրին։
  Պարզապես  «Դոն  Կիխոտն»  առավել  մեծ  ուժգնությամբ  է  հնչել  աշխարհի  տարբեր  անկյուններում՝  կարծեք,  քողարկելովՍերվանտեսի  դրամատուրգիական  գործերն  ու  խրատական  նովելները։
  «Գյոթեն  նույնիսկ  գտնում  էր,որ  Սերվանտեսի  նովելները  բարձր  են  «Դոն  Կիխոտ»-ից։
  Սա  իհարկե  չափազանցություն  է,  բայց  Գյոթեն երևի այս չափազանցության միջոցով ցանկացել է ընդգծել, որ Սերվանտեսը «Դոն Կիխոտ»-ից բացի  ստեղծել  է  նաև  այլ  գործեր,  որոնց  արժանիքները  շատ  բարձր  են»1։
  Ճիշտ  է՝  ժամանակակիցներըչկարողացան  ճիշտ  գնահատել  Սերվանտեսի  դրամաներն  ու  ինտերմեդիաները,  սակայն  սրանով  չինսեմանում նրա դերը Վերածննդի շրջանի իսպանական թատրոնի ձևավորման գործում։
 Այս առումովՍերվանտեսի անունը պետք է կապել Լոպե դե Վեգայի անվանը, քանզի հենց նրանք էին, որ սկզբնավորեցին  ռեալիստական  թատրոնը։
 Լոպե դե Վեգան  դրեց իսպանական ազգային թատրոնի հիմքերը,որից հետո նրա հաջորդները շարունակեցին թատրոնը զարգացնելու գործունեությունը։
Սերվանտեսն  այն  գրողներից  է,  որոնց  ստեղծագործությունը  ճիշտ  հասկանալու  համար  նախ  ևառաջ անհրաժեշտ է ուսումնասիրել կամ առնվազն ծանոթ լինել տվյալ ժամանակաշրջանին և նրանցկյանքի պայմաններին։
 Վերածննդի դարաշրջանը ձևավորվեց Իտալիայում 14-րդ դարում։
 Իսպանիանայն երկրներից է, որտեղ Վերածնունդն սկսվեց ավելի ուշ՝ 15-րդ դարում։
 Դա պայմանավորված էր միշարք  պատմական  հանգամանքներով.  8-րդ  դարում  Իսպանիա  ներխուժեցին  արաբները,  որոնք  գրավեցին գրեթե ամբողջ երկիրը։
 Նրանց  դեմ սկսված պայքարը ստացավ  Ռեկոնկիստա անվանումը։
 Այնտևեց մինչև 15-րդ դարը։
 Մինչ այդ երկիրը մասնատված վիճակում էր, ուստի Վերածննդի համար չկային անհրաժեշտ նախապայմաններ։
 Պատճառներից մեկն էլ 1492 թ. Քրիստափոր Կոլումբոսի կողմիցԱմերիկա  մայրցամաքի  հայտնաբերումն  էր,  որից  հետո  ոսկու  մեծ  հոսք  ներթափանցեց  Իսպանիա։
Սկզբում երկիրը հարստացավ, սակայն շուտով այն հայտնվեց տնտեսական խորը ճգնաժամի մեջ, որիպատճառն ազգային ապրանքի սպառման անկումն էր։
 Եթե սրան էլ ավելացնենք միապետական համակարգի և կաթոլիկ եկեղեցու ճնշումները, ապա իսպանացի ժողովրդի թշվառ վիճակը կպատկերանա իր ամբողջությամբ։
 Ժողովրդի հենց այս վիճակն էլ իր արտահայտությունն ու արձագանքն է գտելմեծ գրողի դրամաներում, ինտերմեդիաներում և խրատական նովելներում։
 Նույն պատկերն ենք տեսնում  նաև  «Դոն  Կիխոտ»-ում,  որի  բազմաթիվ  միջանցիկ  նովելները  ժամանակաշրջանի  արտացոլումնեն։
1615  թ.  լույս  տեսավ  Սերվանտեսի  «8  կոմեդիա  և  8  ինտերմեդիա»  գրքույկը,  որն,  ի  տարբերություն  գրողի  մյուս  գործերի,  հաջողություն  չունեցավ  ընթերցողների  շրջանում։
  Սա  չի  նշանակում,  որայս  կոմեդիաներն  ու  ինտերմեդիաներն  արժեքավոր  չէին,  քանզի  հետագայում  հասարակությունը  ևսերվանտեսագետները  կարողացան  ճիշտ  գնահատել  դրանք։
  Ընթերցողին  ուղղված  նախաբանումՍերվանտեսը  նշում  է,  որ  պարապությունից  դրդված  նորից  անցնում  է  գրելուն՝  մտածելով,  որ  շարունակվում են այն ժամանակները, երբ իրեն գովաբանում էին, սակայն իր գործերը տպագրել ցանկացողներ չեն գտնվում։
 Տարիներ անց, վերընթերցելով իր կոմեդիաներն ու ինտերմեդիաները, նա գտնում է,որ դրանք արժանի են տպագրվելու, ուստի հանձնում է տպագրության2։
1 Մամիկոնյան Հ., Սերվանտեսի կյանքը և ստեղծագործությունները, Երևան, 1940, էջ 8։
Հարկ  է  նշել,  որ  ինտերմեդիաներն  իսպանական  թատրոնին  բնորոշ  փոքրածավալ  և  մոտ  5-10րոպե տևողությամբ ներկայացումներ էին՝ հիմնականում կրոնական և կենցաղային թեմաներով, որոնքբեմադրվում  էին  հիմնական  պիեսների  ընդմիջումների  ժամանակ։
  Սկզբնապես  դրանց  նպատակն  էրքարոզել եկեղեցու դերը հասարակության մեջ։
 Սերվանտեսի մոտ արդեն հանդիպում ենք կենցաղայինուղղվածության ինտերմեդիաներ, որոնք անդրադառնում են առօրյա զանազան խնդիրների։
Սերվանտեսն այն գրողներից է, որոնք կարողանում են խորապես զննել և ուսումնասիրել կյանքիայն կողմերը, որ վրիպում են մյուսների աչքից, բայց որոնք արժանի են հիշատակվելու և արծարծվելու։
Գրողը երգիծանքի է ենթարկում բթամտությունը, ոչ քաղաքավարի պահվածքը, կրոնական նախապաշարմունքները, մի խոսքով՝ այն ամենը, ինչը խոչընդոտում է ժողովրդի զարգացումը։
 Ինտերմեդիաներում տեսնում ենք ամբողջ Իսպանիան՝ մի երկիր, որը գտնվում է թշվառության մեջ, միապետության ևեկեղեցու անընդհատ ճնշման տակ, բայց որը նաև ժամանակ առ ժամանակ փորձում է ելք գտնել այդվիճակից դուրս գալու համար։
Բացի ազգային խնդրից՝ Սերվանտեսի ինտերմեդիաներում շոշափվում են նաև համամարդկայինխնդիրներ, ինչպիսիք են, օրինակ, մարդու և մասնավորապես կնոջ ազատության, ազատ արտահայտվելու,  իր  սեփական  զգացմունքները  տնօրինելու  խնդիրները։
  «Խանդոտ  ծերուկը»  ինտերմեդիան  և«Խանդոտ Էստրեմադուրցին» խրատական նովելը միևնույն թեման են արծարծում։
 Երկուսում էլ իրենցկանանցից տարիքով բավականին մեծ ամուսինները խանդից դրդված նրանց փակի տակ են պահում,որն էլ ստիպում է այդ կանանց դավաճանության փորձի դիմել իրենց շրջապատի խորամանկ կանանցօգնությամբ։
 Սերվանտեսը պաշտպանում է այս կանանց՝ սեփական երջանկություն և կյանքը վայելելուհնարավորություն  ունենալու  իրավունքը։
  Այն  իրագործելու  համար  նրանք  դիմում  են  խորամանկության  և  կարողանում  հաղթող  դուրս  գալ  անելանելի  իրավիճակից։
  Ճիշտ  է՝  նրանք  անհավատարմություն են ցուցաբերում, սակայն դա արդարացված էր։
 Սերվանտեսի սուր ու քննադատական երգիծանքից չեն խուսափում հասարակության այն խավերը,  որոնք  արատավորում  են  մարդկանց  կյանքը.  դրանք  իրենց  առաքելությունը  մոռացած  հոգևորականներն  են։
  Նա  մերկացնում  է  «սուրբ  հայրերի»  սանձարձակությունները։
  «Սալամանկայի  քարայր»ինտերմեդիան  ասվածի  լավագույն  օրինակն  է։
  Այստեղ  հանդիպում  ենք  եկեղեցու  երկու  ներկայացուցիչների, որոնց համար առաջնայինն անձնական հաճույքներն են։
 Սակրիստան Ռեպոնսեն և նրա վարսահարդարը  նետվում  են  իրենց  սիրուհիների  գիրկը՝  օգտվելով  ամուսնու  բացակայությունից։
  Նրանքխմում են, երգում, պարում, զվարճանում։
 Միևնույն ինտերմեդիայում Սերվանտեսը ներկայացրել է այնսարսափելի պատմությունները, որ տարածված էին ժողովրդի շրջանում Սալամանկայի և Տոլեդոյի կախարդական  ու  խորհրդավոր  քարանձավների  մասին։
  Դրանցից  ամենահայտնին  Սալամանկայի  քարանձավն  էր,  որտեղ  մոգական  գիտություններ  էին  սովորեցնում1։
  Ինտերմեդիայում  պատկերված  է  միթափառական ուսանող, որն իբրև տիրապետում էր այդ մոգական ու կախարդական հնարքներին։
 Օգտագործելով իր հնարամտությունն ու Պանկրասիոյի միամտությունը՝ ուսանողին հաջողվում է սակրիստանին և նրա վարսահարդարին դևերի տեղ ներկայացնել՝ դրանով իսկ փրկելով վերջիններիս և Պանկրասիոյի կնոջը՝ Լեոնիսիային։
Հումորով  և  ուրախ  տրամադրությամբ  ներկայացված  ինտերմեդիաներն  իրականում  ծաղրում  ենանհավատարիմ  կանաց,  սուրբ  հայրերի,  սոված  ուսանողների,  խաբեբաների  ու  գողերի  իսպանականհասարակությունը։
Ապահարզանի գործերով զբաղվող դատավորի մոտ են գալիս մի շարք ամուսնական զույգեր՝ դատավորին  ներկայացնելով  ամուսնալուծության  անհեթեթ  պատճառներ.  Մարիանան  ցանկանում  էազատվել իր ծերունի ամուսնուց, տիկին Գիոմարը՝ իր զինվորական ամուսնուց, որը ոչնչի ընդունակ չէ։
Դատավորը մերժում է բոլորի հայցը՝ ապացույցների անբավարարության պատճառով։
 Ըստ երևույթինայս ինտերմեդիայում («Ապահարզանի գործերով զբաղվող դատավորը») քննադատվում է Իսպանիայիդատական համակարգը, այն, որ դատավորները վաղուց արդեն որոշումներ չեն ընդունում։
 Երկար ժամանակ չօգտագործվելու հետևանքով օրենսգրքերը պատվել են փոշու հաստ շերտով։
Սերվանտեսը դատապարտում և ծաղրի է ենթարկում շատախոսությունը։
 «Երկու շատախոսներ»ինտերմեդիայում  կնոջ  շատախոսությունը  վերացնելու  նպատակով  ամուսինն  իրենց  տուն  է  տանումփողոցում  հանդիպած  մի  անգործ  թափառականի,  որն  իր  շատախոսությամբ  գերազանցում  է  այդկնոջը։
 Վերջինս պարզապես ուշաթափվում է՝ տեսնելով, որ իրեն խոսելու հերթ չի հասնում։
 Այդ հաջողփորձը տեսնելով՝ քաղաքագլուխը նույնպես որոշում է նույն դասը տալ իր կնոջը։
 Փաստորեն, Սերվանտեսն ընդգծում է հատկապես կանանց շատախոսությունը։
«Հրաշքների  թատրոնը»  ինտերմեդիան  պատկերում  է  ազնվականների  պատվասիրությունը,նրանց  վախը,  որ  կարող  են  ծիծաղի  առարկա  դառնալ  մյուսների  աչքի  առջև  և  միևնույն  ժամանակնրանց հիմարությունը, որը թվում է սահման չունի։
 Շրջիկ թատրոնի երկու խաբեբաների հաջողվում էշատ  հեշտությամբ  խաբել  նրանց  և  փող  վաստակել,  քանզի  հանուն  իրենց  պատվի  նրանք  բոլորըձևացնում  են,  թե  տեսնում  են  իրականում  գոյություն  չունեցող  ներկայացումը.  չէ՞  որ  այն  կարող  էինտեսնել  միայն  նրանք,  ովքեր  իրենց  ծնողների  հարազատ  զավակներն  են։
  Բոլորն  այնքան  են  վստահիրենց ծագման վրա, որ նույնիսկ երևակայում են հորինված ներկայացումը։
 Միայն տարակուսած քաղաքագլուխն է այս ու այն կողմ նայում և, այդպես էլ ոչինչ չտեսնելով՝ սկսում է ինքն էլ ձևացնել հանունիր պատվի։
 Միակ մարդը, որը վերջ է դնում այդ խեղկատակությանը և հայտարարում, որ ոչինչ էլ չկա,բոլորի կողմից համարվում է ապօրինածին։
 Իհարկե, նա միայնակ անզոր է նրանց դեմ, սակայն ի տարբերություն բոլորի, չի նախընտրում խաբվել հանուն պատվի։
«Բիսկայեցի  ինքնակոչը»  ինտերմեդիան  թեմատիկ  առումով  համընկնում  է  «Խաբեական  ամուսնություն»  խրատական  նովելի  հետ։
  Առաջինի  դեպքում  տղամարդն  է  խաբում  կնոջը,  երկրորդի  դեպքում՝  կինը  տղամարդուն։
  Երկուսն  էլ  իրենց  հարուստ  են  ձևացնում։
  Խաբեությունը,  պիկարոյականությունն արտահայտված են  նաև Սերվանտեսի մյուս  խրատական նովելներում, ինչպես օրինակ, «Ռինկոնետե  և  Կորտադիլյո»,  «Կարծեցյալ  մորաքույրը»։
  Պիկարոյականությունն  այս  դարաշրջանի  իսպանական  հասարակությանը  բնորոշ  երևույթ  էր։
  Կյանքի  ծանր  պայմանները  և  միջոցների  բացակայությունը  հասարակության  ստորին  խավերի  մարդկանց  ստիպում  էին  դիմել  խաբեության,  գողության,թալանի՝ իրենց գոյությունը պահպանելու համար։
Ինչպես  տեսնում  ենք,  Սերվանտեսն  իր  ինտերմեդիաներում  հավատարիմ  է  մնում  ռեալիզմի  գաղափարախոսությանը՝ ներկայացնելով կյանքն այնպիսին, ինչպիսին որ այն կա։
 Նա իր ստեղծագործությունների  թեման  վերցնում  է  ոչ  թե  հերոսական  կամ  կրոնական  անցյալից,  այլ  Իսպանիայի  առօրյակյանքից, ձգտում է իր դրամաները դարձնել ռեալ կյանքի հայելի, տալ իրադարձությունների և բարքերի ճիշտ նկարագրությունը, չփոխել պատմական ճշմարտությունը։
 Խրատական նովելներում այս ամենը ներկայացվում է մեծ տեքստում։
 Իսկ ինտերմեդիաների մեծ արժեքը հենց այն է, որ դրանք սեղմ ծավալում  կարողանում  են  արտահայտել  մեծ  խնդիրներ  ու  իրավիճակներ,  որոնք  արդի  են  բոլոր  ժամանակներում։
 Սերվանտեսի սուր միտքն ու նրա ստեղծած կոմիկական կերպարները չունեն իրենց հավասարը։
 Ինչպես նշել է Ա. Օստրովսկին. «Այս ոչ մեծ գործերն արվեստի իսկական մարգարիտներ են անընդօրինակելի հումորի և առօրյա կյանքի պատկերման ուժգնությամբ ու պայծառությամբ»1։
Ինտերմեդիաները հարուստ են ժողովրդական թևավոր խոսքերով, ասացվածքներով, որոնք կենդանի ու հարազատ են դարձնում գրողի խոսքը սովորական ընթերցողի համար։
 Բոլոր ինտերմեդիաներն ավարտվում են երաժիշտների կատարումով։
 Վերջիններս, որ ժողովրդի զավակներն են և համեմատաբար ցածր խավի ներկայացուցիչները, իրենց երգերով, կարծեք, ամփոփում են ինտերմեդիան ևեզրակացություն անում։
 Այսինքն՝ ամենն ավարտվում է ուրախ նոտայով, որը հույս է ապագայի հանդեպ։
Մեծն  իսպանացու՝  չորս  դար  առաջ  հնչեցրած  թեմաներն  արդի  են  նաև  մեր  դարում  և  մեր  օրերում։
  Ինտերմեդիաներում  հանդիպող  կերպարներին  բախվում  ենք  ամեն  օր  մեր  կյանքում։
  Նրանցիցոմանք էլ, թերևս, մենք ենք, պարզապես դեռևս չենք գիտակցում կամ չենք ուզում խոստովանել և ընդունել։
Ինչպես նշում է Դերժավինը, Սերվանտեսի ինտերմեդիաները չեն կարող գնահատվել սոսկ որպեսթեթև  ինտրիգով  արձակ  ֆարսեր,  որոնց  նպատակը  երկար  պիեսների  գործողությունների  արանքումհասարակությանն զբաղեցնելն է։
 Դրանք բաղադրյալ և օրգանական կապերով կապված են նրա հիմնական ստեղծագործություններին2։
Արմինե ՄարկոսյանՍԵՐՎԱՆՏԵՍԻ ԻՆՏԵՐՄԵԴԻԱՆԵՐԻ ԱՐԺԵՔՆ ՈՒ ԱՐԴԻԱԿԱՆՈՒԹՅՈՒՆԸԲանալի բառեր՝ Վերածնունդ, Սերվանտես, Դոն Կիխոտ, Լոպե դե Վեգա, իսպանական թատրոն, ինտերմեդիա, կենցաղային թեմաներ, ազգային խնդիր, համամարդկային խնդիրներ, ազատություն, սուր երգիծանք, ռեալ կյանքի հայելի, թևավոր խոսքեր, արդիական թեմաներ։
